<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--747.224.011 --><p class="srnummer ">747.224.011 </p>
<h1 class="erlasstitel botschafttitel ">Ordinanza <br>sulla stazzatura delle navi <br>della navigazione interna</h1>
<p class="erlassdatum ">del 20 agosto 1975 (Stato 1° luglio 1994)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">in esecuzione della convenzione del 15 febbraio 1966<sup><a href="#fn-d7e21" id="fnbck-d7e21">1</a></sup> sulla stazzatura delle navi della navigazione interna (detta qui di seguito «convenzione»);<br>visto l’articolo 66 capoverso 2 della legge federale del 28 settembre 1923<sup><a href="#fn-d7e32" id="fnbck-d7e32">2</a></sup><br>sul registro del naviglio,</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup><sup> </sup><a href="https://fedlex.data.admin.ch/eli/cc/1976/124_124_124" target="_blank">RS <b>0.747.203</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup><sup> </sup><a href="https://fedlex.data.admin.ch/eli/cc/40/62_63_63" target="_blank">RS <b>747.11</b></a>. Alla disp. cit. corrisponde ora l’art. 56 della LF del 3 ott. 1975 sulla  navigazione interna (<a href="https://fedlex.data.admin.ch/eli/cc/1976/725_724_724" target="_blank">RS <b>747.201</b></a>).</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Prescrizioni applicabili</a>
</h6>
<div class="collapseable"><p class="absatz ">Alla stazzatura delle navi della navigazione interna, utilizzate sul Reno e i suoi affluenti e canali laterali a valle di Rheinfelden, sono applicabili le disposizioni della convenzione, del suo allegato e delle sue appendici, nel loro tenore valido.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Autorità competenti</a>
</h6>
<div class="collapseable">
<p class="absatz "><sup>1</sup> L’esecuzione delle prescrizioni sulla stazzatura delle navi della navigazione interna incombe ai Cantoni.</p>
<p class="absatz "><sup>2</sup> I Cantoni di Basilea Città, Basilea Campagna e Argovia designano ciascuno un ufficio di stazzatura per i battelli di cui all’articolo 1. L’Ufficio di stazzatura del Cantone di Basilea Città è designato con le lettere BS–CH, quello del Cantone di Basilea Campagna con le lettere BLCH e quello del Cantone d’Argovia con le lettere AG–CH.</p>
<p class="absatz "><sup>3</sup> L’ Ufficio federale dei trasporti<sup><a href="#fn-d7e75" id="fnbck-d7e75">3</a></sup> è il servizio centrale svizzero in materia di stazzatura di battelli.</p>
<div class="footnotes"><p id="fn-d7e75"><sup><a href="#fnbck-d7e75">3</a></sup><sup></sup><sup> </sup>La designazione dell’unità amministrativa è stata adattata in applicazione  dell’art. 16 cpv. 3 dell'O del 17 nov. 2004 sulle pubblicazioni (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Compiti degli uffici di stazzatura</a>
</h6>
<div class="collapseable">
<p class="absatz "><sup>1</sup> Gli uffici di stazzatura dei Cantoni di Basilea Città, Basilea Campagna e Argovia devono stazzare o ristazzare, a domanda del proprietario o del suo rappresentante, ogni nave di cui sono competenti, apporvi le marche di stazza, rilasciare, modificare o prorogare i certificati di stazza, tenere il registro di stazza e fare le comunicazioni che loro incombono.</p>
<p class="absatz "><sup>2</sup> Gli uffici di stazzatura, per la stazzatura e la ristazzatura, possono far capo a esperti.</p>
<p class="absatz "><sup>3</sup> Il servizio centrale svizzero emana le necessarie istruzioni di servizio per gli uffici di stazzatura e ne sorveglia la gestione. Esso fa le comunicazioni spettantigli alle autorità competenti in materia di stazzatura degli altri Stati contraenti e trasmette agli uffici svizzeri di stazzatura quelle ricevute dai servizi centrali stranieri.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Certificati di stazza</a>
</h6>
<div class="collapseable">
<p class="absatz "><sup>1</sup> I risultati della stazzatura sono attestati con il rilascio di un certificato di stazza, che dev’essere conforme al modello riprodotto nell’appendice 1 della convenzione.</p>
<p class="absatz "><sup>2</sup> Se una nave della navigazione interna va distrutta, è demolita o risulta definitivamente inidonea alla navigazione, il certificato di stazza dev’essere immediatamente restituito all’ufficio di stazzatura che l’ha rilasciato. Il certificato, se è stato compilato all’estero, dev’essere consegnato al servizio centrale svizzero.</p>
<p class="absatz "><sup>3</sup> Gli uffici di stazzatura rilasciano copie del certificato di stazza a domanda del proprietario della nave o di un ufficio svizzero del registro del naviglio.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Smarrimento di un certificato di stazza</a>
</h6>
<div class="collapseable">
<p class="absatz "><sup>1</sup> Lo smarrimento di un certificato di stazza dev’essere immediatamente comunicato all’ufficio di stazzatura e reso verosimile.</p>
<p class="absatz "><sup>2</sup> L’ufficio di stazzatura, se giudica verosimile lo smarrimento, rilascia al proprietario un certificato di stazza sostitutivo.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Tasse e spese</a>
</h6>
<div class="collapseable">
<p class="absatz "><sup>1</sup> Gli uffici di stazzatura riscuotono una tassa di:</p>
<dl>
<dt>1. </dt>
<dd>600 franchi per la stazzatura e la ristazzatura secondo l’articolo 4 dell’allegato alla convenzione;</dd>
<dt>2. </dt>
<dd>300 franchi per la stazzatura e la ristazzatura secondo l’articolo 5 dell’allegato alla convenzione;</dd>
<dt>3. </dt>
<dd>200 franchi per la verificazione dei dati di un certificato di stazza;</dd>
<dt>4. </dt>
<dd>150 franchi per il rilascio di un certificato di stazza, di un certificato di stazza sostitutivo o di una copia;</dd>
<dt>5. </dt>
<dd>50 franchi per ogni modificazione di un’indicazione nel certificato di stazza;</dd>
<dt>6. </dt>
<dd>100 franchi per la proroga di un certificato di stazza;</dd>
<dt>7. </dt>
<dd>150 franchi per l’apposizione o la modificazione di una marca di stazza e di 30 franchi per ogni apposizione o modificazione di marca di stazza supplementare;</dd>
<dt>8. </dt>
<dd>50 franchi per ogni comunicazione a un altro ufficio di stazzatura o a un servizio centrale.<sup><a href="#fn-d7e171" id="fnbck-d7e171">4</a></sup>
</dd>
</dl>
<p class="absatz "><sup>2</sup> Se per la stazzatura o la ristazzatura di una nave è fatto capo a esperti, il proprietario della nave assume le spese risultanti, che sono calcolate secondo le tariffe usuali della professione.</p>
<p class="absatz "><sup>3</sup> Il proprietario della nave deve rimborsare all’ufficio di stazzatura le spese di porto e quelle inerenti alle notificazioni e comunicazioni.</p>
<p class="absatz "><sup>4</sup> Le spese secondo i capoversi 2 e 3 devono essere rimborsate dal proprietario della nave qualora una stazzatura, ristazzatura o verificazione dei dati di un certificato di stazza sia stata fissata o sia già iniziata ma non possa essere eseguita o terminata per motivi dei quali egli è responsabile.</p>
<p class="absatz "><sup>5</sup> Il proprietario della nave può essere tenuto a pagare un anticipo adeguato delle tasse, degli esborsi e delle spese.</p>
<p class="absatz "><sup>6</sup> Le tasse riscosse dagli uffici di stazzatura spettano ai Cantoni.</p>
<div class="footnotes"><p id="fn-d7e171"><sup><a href="#fnbck-d7e171">4</a></sup><sup></sup><sup> </sup>Nuovo testo giusta il n. I dell’O del 18 mag. 1994, in vigore dal 1° lug. 1994 (<a href="https://fedlex.data.admin.ch/eli/oc/1994/1327_1327_1327" target="_blank">RU <b>1994</b> 1327</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Abrogazione ed entrata in vigore</a>
</h6>
<div class="collapseable">
<p class="absatz "><sup>1</sup> L’ordinanza del 1° luglio 1927<sup><a href="#fn-d7e208" id="fnbck-d7e208">5</a></sup> sulla stazzatura delle navi della navigazione interna è abrogata.</p>
<p class="absatz "><sup>2</sup> La presente ordinanza entra in vigore il 7 febbraio 1976.</p>
<p class="abstand1seite "></p>
<div class="footnotes"><p id="fn-d7e208"><sup><a href="#fnbck-d7e208">5</a></sup><sup></sup><sup> </sup>[CS <b>7</b> 329] </p></div>
</div></article></main>
</div></body>
</html>
