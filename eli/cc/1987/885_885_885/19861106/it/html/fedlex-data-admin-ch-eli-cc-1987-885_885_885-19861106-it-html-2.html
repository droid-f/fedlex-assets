<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1987-885_885_885-19861106-it-docx-1</title>
</head>
<body><div id="lawcontent">
<div id="preface">
<!--0.424.14 --><p class="srnummer ">0.424.14 </p>
<p> RU<b> 1987</b> 885</p>
<h1 class="erlasstitel botschafttitel ">Scambio di lettere del 6 novembre 1986<br>tra la Svizzera e la Comunità europea dell’energia atomica<br>per l’associazione elvetica all’accordo di cooperazione<br>tra EURATOM e gli Stati Uniti d’America</h1>
<p>Entrato in vigore il 6 novembre 1986</p>
<p> (Stato 6  novembre 1986)</p>
</div>
<div id="preamble">
<p class=" man-text-align-right "><i>Traduzione</i><sup><a href="#fn-d6e27" id="fnbck-d6e27">1</a></sup></p>
<p></p>
<div class="table"><table border="1"><tr>
<td>
<p>Commissione <br>delle Comunità europee</p>
<p>Direzione generale <br>della Scienza, Ricerca e Sviluppo</p>
<p>Il Direttore generale</p>
</td>
<td>
<p>Bruxelles, 6 novembre 1986</p>
<p></p>
<p>Signor Carlo Jagmetti<br>Ambasciatore <br>Capo della Missione svizzera<br>presso le Comunità europee</p>
<p>Bruxelles</p>
</td>
</tr></table></div>
<p>Signor Ambasciatore,</p>
<p>Ho l’onore di dichiarare ricevuta la Sua lettera, del seguente tenore:</p>
<dl>
<dt></dt>
<dd>«Signor Direttore generale,</dd>
<dt></dt>
<dd>L’ho informata, con lettera del 22 maggio 1985, dell’interesse della Svizzera per l’accordo di cooperazione tra EURATOM e gli Stati Uniti d’America, che la Commissione ha l’intenzione di concludere prossimamente. In merito ho l’onore di riferirmi alle disposizioni dell’articolo 3 numero 3 dell’accordo di cooperazione tra la Svizzera e la Comunità europea dell’energia atomica nel campo della fusione termonucleare controllata e della fisica dei plasmi, del 14 settembre 1978<sup><a href="#fn-d6e71" id="fnbck-d6e71">2</a></sup>.</dd>
<dt></dt>
<dd>Le mie autorità mi hanno incaricato di farle sapere che hanno preso atto del contenuto dell’accordo di cui sopra tra EURATOM e gli Stati Uniti d’America e che esse accettano che gli effetti di detto accordo si estendano alla Svizzera in quanto Stato associato al programma fusione e rappresentato nell’impresa comune JET. Esse partono dall’idea che in caso di modificazione ulteriore dell’accordo saranno consultate da EURATOM e che, per quanto possibile, si terrà conto del loro parere. In effetti qualsiasi modificazione concernente gli obblighi della Svizzera necessita dell’approvazione formale del mio Paese.</dd>
<dt></dt>
<dd>Le sarei grato se, prima della conclusione dell’Accordo, provvedesse a mettere il governo degli Stati Uniti d’America al corrente di quanto precede. Così, la presente lettera e la Sua risposta costituiranno un accordo in questa materia tra la Svizzera ed EURATOM.</dd>
<dt></dt>
<dd>Gradisca, Signor Direttore generale, l’espressione della mia distinta Considerazione.</dd>
</dl>
<p></p>
<div class="table"><table border="1"><tr>
<td><p></p></td>
<td>
<p>Il Capo della Missione Svizzera:</p>
<p>Carlo Jagmetti»</p>
</td>
</tr></table></div>
<p>Ho il piacere di darle il mio accordo circa il tenore della Sua lettera.</p>
<p>Gradisca, signor Ambasciatore, l’assicurazione della mia distinta considerazione</p>
<p></p>
<div class="table"><table border="1"><tr>
<td><p></p></td>
<td><p>Paolo Fasella</p></td>
</tr></table></div>
<div class="footnotes">
<p id="fn-d6e27"><sup><a href="#fnbck-d6e27">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e71"><sup><a href="#fnbck-d6e71">2</a></sup> <a href="https://fedlex.data.admin.ch/eli/cc/2015/306" target="_blank">RS <b>0.424.11</b></a></p>
</div>
</div>
</div></body>
</html>
