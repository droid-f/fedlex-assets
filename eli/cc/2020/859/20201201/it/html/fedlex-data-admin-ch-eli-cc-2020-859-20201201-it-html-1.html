<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2020-859-20201201-it-docx</title>
</head>
<body><div id="lawcontent">
<div id="preface">
<!--442.132.2 --><p class="srnummer ">442.132.2 </p>
<h1 class="erlasstitel botschafttitel ">Ordinanza <br>del Consiglio di fondazione <br>della Fondazione Pro Helvetia sui sussidi</h1>
<h2 class="erlasskurztitel ">(Ordinanza sui sussidi di Pro Helvetia)</h2>
<p>del 22 ottobre 2020 (Stato 1° dicembre 2020)</p>
</div>
<div id="preamble">
<p>Il Consiglio di fondazione della Fondazione Pro Helvetia, </p>
<p>visto l’articolo 34 capoverso 5 lettera i della legge dell’11 dicembre 2009<sup><a href="#fn-d6e23" id="fnbck-d6e23">1</a></sup><br>sulla promozione della cultura,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2011/854" target="_blank">RS <b>442.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p><sup>1</sup> La presente ordinanza disciplina la concessione di aiuti finanziari da parte della Fondazione Pro Helvetia (Pro Helvetia) a terzi che ne fanno richiesta per la realizzazione di progetti.</p>
<p><sup>2</sup> Essa non è applicabile a progetti legati a programmi e iniziative propri di Pro Helvetia realizzati nei limiti delle risorse destinate a tale scopo dal Consiglio di fondazione; questi progetti sono disciplinati nel regolamento sulle competenze di Pro Helvetia di cui all’articolo 2 capoverso 3 lettera j del regolamento interno del 22 ottobre 2020<sup><a href="#fn-d6e50" id="fnbck-d6e50">2</a></sup> della Fondazione Pro Helvetia.</p>
<div class="footnotes"><p id="fn-d6e50"><sup><a href="#fnbck-d6e50">2</a></sup> <a href="https://fedlex.data.admin.ch/eli/cc/2002/677" target="_blank">RS <b>447.11</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Diritto agli aiuti finanziari</a>
</h6>
<div class="collapseable"> <p>Non può essere fatto valere alcun diritto agli aiuti finanziari.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Categorie di aiuti finanziari </a>
</h6>
<div class="collapseable"> <p>Pro Helvetia promuove la creazione artistica e culturale in particolare mediante:</p>
<dl>
<dt>a. </dt>
<dd>sussidi per la realizzazione di opere;</dd>
<dt>b. </dt>
<dd>sussidi per la realizzazione di mandati;</dd>
<dt>c. </dt>
<dd>sussidi per la realizzazione di progetti.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Condizioni </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Criteri di idoneità e priorità</a>
</h6>
<div class="collapseable"> <p><sup>1</sup> Pro Helvetia sostiene progetti legati alla creazione artistica e culturale professionale contemporanea che:</p>
<dl>
<dt>a. </dt>
<dd>promuovono lo sviluppo, la realizzazione e la diffusione di opere; </dd>
<dt>b. </dt>
<dd>promuovono gli scambi culturali in Svizzera e all’estero; </dd>
<dt>c. </dt>
<dd>diffondono la creazione artistica e culturale professionale svizzera all’estero; oppure</dd>
<dt>d. </dt>
<dd>sono particolarmente atti a fornire nuovi stimoli artistici e culturali.</dd>
</dl>
<p><sup>2</sup> Pro Helvetia promuove progetti che:</p>
<dl>
<dt>a. </dt>
<dd>hanno un legame con la Svizzera;</dd>
<dt>b. </dt>
<dd>sono d’interesse nazionale; e</dd>
<dt>c. </dt>
<dd> beneficiano di un finanziamento adeguato di terzi.</dd>
</dl>
<p><sup>3</sup> Pro Helvetia sostiene prioritariamente i progetti legati alla creazione artistica e culturale contemporanea che maggiormente rispondono ai seguenti criteri di qualità e di efficacia:</p>
<dl>
<dt>a. </dt>
<dd>il progetto si distingue per la sua notevole originalità e competenza  specialistica, per la sua rilevanza sociale e contenutistica;</dd>
<dt>b. </dt>
<dd>il progetto vanta un rapporto equilibrato tra risorse impiegate ed effetti.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Legame con la Svizzera e interesse nazionale</a>
</h6>
<div class="collapseable"> <p><sup>1</sup> Un legame con la Svizzera è dato in particolare se è soddisfatta una delle seguenti condizioni:</p>
<dl>
<dt>a. </dt>
<dd>l’opera o il progetto è creato, sviluppato o realizzato da artisti e operatori culturali che:<dl>
<dt>1. </dt>
<dd>hanno la cittadinanza svizzera o di cui è accertato il domicilio stabile in Svizzera, e</dd>
<dt>2. </dt>
<dd>partecipano regolarmente sul piano artistico a manifestazioni di rilievo in Svizzera;</dd>
</dl>
</dd>
<dt>b. </dt>
<dd>l’opera o il progetto è creato, sviluppato o realizzato da gruppi indipendenti o da istituzioni culturali che:<dl>
<dt>1. </dt>
<dd>hanno il loro luogo di creazione in Svizzera, e</dd>
<dt>2. </dt>
<dd>operano regolarmente a livello pubblico in Svizzera;</dd>
</dl>
</dd>
<dt>c. </dt>
<dd>il progetto comprende opere di artisti, operatori culturali, gruppi o istituzioni culturali ai sensi della lettera a o b.</dd>
</dl>
<p><sup>2</sup> Un interesse nazionale è dato in particolare se è soddisfatta una delle seguenti condizioni:</p>
<dl>
<dt>a. </dt>
<dd>gli artisti e gli operatori culturali coinvolti nel progetto sono regolarmente in programmazione o presentati in altre regioni linguistiche della Svizzera o all’estero da istituzioni artistiche e culturali riconosciute sul piano sovraregionale, e il progetto in questione ha una risonanza sovraregionale;</dd>
<dt>b. </dt>
<dd>il potenziale artistico di un artista emergente è tale da lasciar presagire una carriera artistica nazionale o internazionale;</dd>
<dt>c. </dt>
<dd>il progetto contribuisce in misura sostanziale allo sviluppo della creazione artistica e culturale nonché alla sua diffusione;</dd>
<dt>d. </dt>
<dd>il progetto assume un’importanza sostanziale per lo scambio tra le regioni linguistiche.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esclusione dal sostegno</a>
</h6>
<div class="collapseable"> <p><sup>1</sup> Non sono concessi aiuti finanziari se è data una delle seguenti condizioni:</p>
<dl>
<dt>a. </dt>
<dd>il progetto o la parte del progetto per cui è richiesto un sostegno a Pro Helvetia è già sostenuto da un altro organo della Confederazione;</dd>
<dt>b. </dt>
<dd>il progetto fa parte di un curriculo scolastico o universitario oppure di una formazione di base o continua;</dd>
<dt>c. </dt>
<dd>la concezione, l’elaborazione e lo svolgimento di un progetto non necessitano di un sostegno finanziario di Pro Helvetia. </dd>
</dl>
<p><sup>2</sup> Pro Helvetia non concede aiuti finanziari né per i costi per infrastrutture e attrezzature, né per l’esercizio di istituzioni culturali.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Procedura</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Richieste</a>
</h6>
<div class="collapseable"> <p><sup>1</sup> Le richieste devono essere presentate a Pro Helvetia tramite l’apposito portale elettronico.</p>
<p><sup>2</sup> Le richieste devono essere presentate conformemente alle indicazioni contenute nelle Guide per i richiedenti sul portale elettronico. Esse devono comprendere almeno:</p>
<dl>
<dt>a. </dt>
<dd>indicazioni su tutte le persone coinvolte in misura sostanziale nel progetto;</dd>
<dt>b. </dt>
<dd>una descrizione del progetto sotto il profilo concettuale e organizzativo;</dd>
<dt>c. </dt>
<dd>il luogo e la data dell’esecuzione pubblica, della pubblicazione o della presentazione;</dd>
<dt>d. </dt>
<dd>un elenco dei costi e un piano di finanziamento dettagliati, incluse informazioni su tutte le richieste di finanziamento a terzi;</dd>
<dt>e. </dt>
<dd>l’indicazione dell’ammontare del sussidio richiesto a Pro Helvetia e dei motivi della sua necessità.</dd>
</dl>
<p><sup>3</sup> La Segreteria di Pro Helvetia può chiedere l’invio di ulteriori documenti necessari per il trattamento della richiesta.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Non entrata nel merito</a>
</h6>
<div class="collapseable"> <p><sup>1</sup> La Segreteria di Pro Helvetia non entra nel merito di una richiesta se:</p>
<dl>
<dt>a. </dt>
<dd>la richiesta non risponde manifestamente ai criteri di idoneità di cui all’articolo 4;</dd>
<dt>b. </dt>
<dd>sussiste un motivo di esclusione ai sensi dell’articolo 6;</dd>
<dt>c. </dt>
<dd>la richiesta non è completa ai sensi dell’articolo 7; oppure</dd>
<dt>d. </dt>
<dd>la richiesta non è stata presentata entro il termine previsto dal bando di concorso del progetto o dalla Guida per i richiedenti.</dd>
</dl>
<p><sup>2</sup> La decisione di non entrata nel merito è comunicata al richiedente senza prescrizione formale dalla Segreteria di Pro Helvetia.</p>
<p><sup>3</sup> Dopo avere ricevuto la comunicazione, il richiedente può esigere un dispositivo di decisione impugnabile.</p>
<p><sup>4</sup> Per la redazione del dispositivo di decisione, Pro Helvetia può riscuotere un emolumento secondo l’ordinanza generale sugli emolumenti dell’8 settembre 2004<sup><a href="#fn-d6e276" id="fnbck-d6e276">3</a></sup> (OgeEm). </p>
<div class="footnotes"><p id="fn-d6e276"><sup><a href="#fnbck-d6e276">3</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Termini per la decisione </a>
</h6>
<div class="collapseable"> <p><sup>1</sup> Le decisioni in merito a richieste trattate da una giuria sono prese entro quattro mesi dopo la scadenza del termine per la presentazione della richiesta pubblicato nella rispettiva Guida per i richiedenti.</p>
<p><sup>2</sup> Per tutte le altre richieste valgono i termini seguenti:</p>
<dl>
<dt>a. </dt>
<dd>richieste di sussidi fino a 25 000 franchi: otto settimane dalla presentazione della richiesta;</dd>
<dt>b. </dt>
<dd>richieste di sussidi superiori a 25 000 franchi e fino a 50 000 franchi: quattro mesi dalla presentazione della richiesta;</dd>
<dt>c. </dt>
<dd>richieste di sussidi superiori a 50 000 franchi: quattro mesi dopo la scadenza del termine per la presentazione della richiesta pubblicato nelle Guide per i richiedenti. </dd>
</dl>
<p><sup>3</sup> Se i termini non possono essere rispettati in seguito a un lavoro di verifica straordinario oppure a causa di altre circostanze eccezionali, la Segreteria comunica al richiedente la data per la quale è prevista la decisione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. </b><b>10</b> Decisioni </a>
</h6>
<div class="collapseable"> <p><sup>1</sup> Le decisioni in merito a richieste trattate da una giuria sono prese dal direttore di Pro Helvetia su proposta della stessa giuria.</p>
<p><sup>2</sup> Le decisioni in merito ad altre richieste sono prese, a seconda dell’ammontare del sussidio richiesto (in caso di contratti di prestazioni pluriennali è determinante l’ammontare del sussidio annuo richiesto), dai seguenti organi:</p>
<dl>
<dt>a. </dt>
<dd>richieste di sussidi annui fino a 25 000 franchi: dalla divisione competente, fatta salva la lettera c;</dd>
<dt>b. </dt>
<dd>richieste di sussidi annui superiori a 25 000 franchi e fino a 50 000 franchi: dal responsabile del settore competente;</dd>
<dt>c. </dt>
<dd>richieste di sussidi annui fino a 50 000 franchi che riguardano più di due divisioni o progetti interdisciplinari: dal responsabile del settore competente;</dd>
<dt>d. </dt>
<dd>richieste di sussidi superiori a 50 000 franchi: dal direttore su proposta della Commissione di esperti.</dd>
</dl>
<p><sup>3</sup> Le decisioni del direttore possono divergere dalle proposte della Commissione di esperti o dalle raccomandazioni di una giuria soltanto se: </p>
<dl>
<dt>a. </dt>
<dd>il progetto viola disposizioni normative;</dd>
<dt>b. </dt>
<dd>il progetto è contrario agli obiettivi strategici del Consiglio federale o del Consiglio di fondazione;</dd>
<dt>c. </dt>
<dd>il progetto non soddisfa i criteri di sostegno; </dd>
<dt>d. </dt>
<dd>i mezzi finanziari delle divisioni interessate sono esauriti; oppure</dd>
<dt>e. </dt>
<dd>il progetto potrebbe arrecare un danno notevole a Pro Helvetia.</dd>
</dl>
<p><sup>4</sup> In caso di circostanze nuove o sostanzialmente mutate in un secondo momento, è possibile chiedere un riesame della richiesta. In linea di principio non sussiste alcun diritto a un tale riesame<i>.</i></p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. </b><b>11</b> Comunicazione della decisione</a>
</h6>
<div class="collapseable"> <p><sup>1</sup> La decisione è comunicata al richiedente senza prescrizione formale dalla divisione competente di Pro Helvetia.</p>
<p><sup>2</sup> Dopo avere ricevuto la comunicazione, il richiedente può esigere un dispositivo di decisione impugnabile.</p>
<p><sup>3</sup> Per la redazione del dispositivo di decisione, Pro Helvetia può riscuotere un emolumento secondo l’OgeEm<sup><a href="#fn-d6e377" id="fnbck-d6e377">4</a></sup>. </p>
<div class="footnotes"><p id="fn-d6e377"><sup><a href="#fnbck-d6e377">4</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. </b><b>12</b> Versamento dei sussidi</a>
</h6>
<div class="collapseable"> <p><sup>1</sup> I sussidi sono versati a progetto concluso sulla base del rapporto finale e del conto finale.</p>
<p><sup>2</sup> Su richiesta dei beneficiari può essere versato un anticipo pari fino all’80 per cento del sussidio.</p>
<p><sup>3</sup> In caso di contratti e convenzioni di prestazioni pluriennali, le modalità di versamento sono definite nel contratto stesso.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. </b><b>13</b> Obblighi dei beneficiari dei sussidi</a>
</h6>
<div class="collapseable"> <p><sup>1</sup> I beneficiari dei sussidi sono obbligati a:</p>
<dl>
<dt>a. </dt>
<dd>comunicare senza indugio modifiche sostanziali del progetto alla Segreteria di Pro Helvetia;</dd>
<dt>b. </dt>
<dd>fornire in qualsiasi momento, su richiesta della Segreteria di Pro Helvetia, informazioni sullo stato di avanzamento dei lavori;</dd>
<dt>c. </dt>
<dd>pubblicizzare il sostegno ottenuto da Pro Helvetia secondo le indicazioni contenute nella decisione di Pro Helvetia;</dd>
<dt>d. </dt>
<dd>entro sei mesi dalla conclusione del progetto, presentare, tramite il portale elettronico di Pro Helvetia, un rapporto finale e un conto finale completo.</dd>
</dl>
<p><sup>2</sup> Pro Helvetia può esigere documenti che attestino la realizzazione del progetto nonché giustificativi e precisazioni in merito al conto finale.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. </b><b>14</b> Scadenza del diritto al sostegno e restituzione dei sussidi</a>
</h6>
<div class="collapseable"> <p>Il diritto al sussidio decade e i sussidi versati devono essere rimborsati integralmente o parzialmente se:</p>
<dl>
<dt>a. </dt>
<dd>i sussidi sono stati concessi in violazione di disposizioni di legge o indebitamente sulla base di indicazioni false o incomplete;</dd>
<dt>b. </dt>
<dd>gli obblighi di cui all’articolo 13 non sono stati osservati; oppure</dd>
<dt>c. </dt>
<dd>le parti del progetto determinanti per l’ottenimento del sussidio non sono state realizzate o lo sono state in misura insufficiente, oppure sono state realizzate in un modo sostanzialmente diverso rispetto a quanto esposto nella richiesta presentata.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni finali</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Abrogazione di un altro atto normativo</a>
</h6>
<div class="collapseable"> <p>L’ordinanza del 23 novembre 2011<sup><a href="#fn-d6e460" id="fnbck-d6e460">5</a></sup> sui sussidi della Fondazione Pro Helvetia è abrogata.</p>
<div class="footnotes"><p id="fn-d6e460"><sup><a href="#fnbck-d6e460">5</a></sup> [<a href="https://fedlex.data.admin.ch/eli/oc/2011/815" target="_blank">RU <b>2011 </b>5883</a>]</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Disposizione transitoria</a>
</h6>
<div class="collapseable"> <p>Le richieste non ancora evase al momento dell’entrata in vigore della presente ordinanza sono trattate secondo il diritto previgente.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° dicembre 2020.</p>
<p></p>
</div></article>
</div></section></main>
</div></body>
</html>
