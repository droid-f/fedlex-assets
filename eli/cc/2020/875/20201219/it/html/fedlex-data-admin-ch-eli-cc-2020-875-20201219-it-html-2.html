<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--951.262 --><p class="srnummer ">951.262 </p>
<h1 class="erlasstitel botschafttitel ">Ordinanza <br>sui provvedimenti per i casi di rigore concernenti <br>le imprese in relazione all’epidemia di COVID-19</h1>
<h2 class="erlasskurztitel ">(Ordinanza COVID-19 casi di rigore)</h2>
<p class="erlassdatum ">del 25 novembre 2020 (Stato 19  dicembre 2020)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 9 lettere a e c, nonché 12 della legge COVID-19 <br>del 25 settembre 2020<sup><a href="#fn-d7e25" id="fnbck-d7e25">1</a></sup>, </p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2020/711" target="_blank">RS <b>818.102</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Principio</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> In virtù dell’articolo 12 capoverso 1 della legge COVID-19 del 25 settembre 2020 e nei limiti del credito d’impegno stanziato dall’Assemblea federale (art. 14), la Confederazione partecipa ai costi e alle perdite che un Cantone subisce a causa dei provvedimenti da esso adottati per i casi di rigore concernenti le imprese se:</p>
<dl>
<dt>a. </dt>
<dd>le imprese sostenute dai Cantoni soddisfano i requisiti di cui alla sezione 2;</dd>
<dt>b. </dt>
<dd>l’impostazione di questi provvedimenti soddisfa i requisiti di cui alla sezione 3;</dd>
<dt>c. </dt>
<dd>il Cantone soddisfa i requisiti di cui alla sezione 4 e agli articoli 16–18.</dd>
</dl>
<p class="absatz "><sup>2</sup> Non partecipa ai costi o alle perdite che un Cantone subisce a causa dei provvedimenti da esso adottati per i casi di rigore concernenti le imprese se: </p>
<dl>
<dt>a. </dt>
<dd>il capitale di queste imprese è detenuto complessivamente per oltre il 10 per cento dalla Confederazione, dai Cantoni o dai Comuni con più di 12 000 abitanti;</dd>
<dt>b. </dt>
<dd>nel relativo Cantone queste imprese non esercitano un’attività commerciale né impiegano personale proprio.</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Requisiti delle imprese</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Forma giuridica e numero IDI</a>
</h6>
<div class="collapseable">
<p class="absatz "><sup>1</sup> L’impresa ha la forma giuridica di un’impresa individuale, una società di persone o una persona giuridica con sede in Svizzera.</p>
<p class="absatz "><sup>2</sup> Dispone di un numero d’identificazione delle imprese (IDI).</p>
</div></article><article id="art_2_a"><a name="a2a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d7e85" id="fnbck-d7e85">2</a></sup><a href="#art_2_a"> Imprese con settori di attività chiaramente delimitabili</a>
</h6>
<div class="collapseable">
<p class="absatz ">Le imprese i cui settori di attività sono chiaramente delimitabili mediante una contabilità per settore possono chiedere che i requisiti di cui agli articoli 3 capoverso 1 lettere b e c, 4 capoverso 1 lettera c, 5, 5<i>a</i> e 8 siano valutati separatamente per ogni settore.</p>
<div class="footnotes"><p id="fn-d7e85"><sup><a href="#fnbck-d7e85">2</a></sup><sup></sup>  Introdotto dal n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Data della costituzione e cifra d’affari</a>
</h6>
<div class="collapseable">
<p class="absatz "><sup>1</sup> L’impresa ha provato al Cantone che:</p>
<dl>
<dt>a. </dt>
<dd>è stata iscritta nel registro di commercio prima del 1° marzo 2020 o, in assenza di tale iscrizione, che è stata costituita prima del 1° marzo 2020; </dd>
<dt>b.<sup><a href="#fn-d7e118" id="fnbck-d7e118">3</a></sup> </dt>
<dd>negli anni 2018 e 2019 ha conseguito una cifra d’affari media di almeno 50 000 franchi;</dd>
<dt>c. </dt>
<dd>sostiene i propri costi salariali prevalentemente in Svizzera.</dd>
</dl>
<p class="absatz "><sup>2</sup> Se l’impresa ha avviato la propria attività il 1° gennaio 2020 o dopo tale data, oppure se è stata costituita nel 2018 o 2019 e il relativo esercizio è dunque di durata superiore a un anno, come cifra d’affari media secondo il capoverso 1 lettera b si considera quella conseguita tra il 1° gennaio 2018 e il 29 febbraio 2020, calcolata su 12 mesi<i>.</i></p>
<div class="footnotes"><p id="fn-d7e118"><sup><a href="#fnbck-d7e118">3</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Situazione patrimoniale e dotazione di capitale</a>
</h6>
<div class="collapseable">
<p class="absatz "><sup>1</sup> L’impresa ha provato al Cantone che:</p>
<dl>
<dt>a.  </dt>
<dd>è redditizia o economicamente solida;</dd>
<dt>b. </dt>
<dd>ha adottato i provvedimenti necessari alla protezione della propria liquidità e della propria base di capitale;</dd>
<dt>c.  </dt>
<dd>non ha diritto ad aiuti finanziari settoriali COVID-19 della Confederazione nell’ambito della cultura, dello sport, dei trasporti pubblici o dei media.</dd>
</dl>
<p class="absatz "><sup>2</sup> È considerata redditizia o economicamente solida l’impresa che:</p>
<dl>
<dt>a. </dt>
<dd>tra il 1° gennaio 2019 e il 31 dicembre 2019 non era eccessivamente indebitata;</dd>
<dt>b. </dt>
<dd>al momento dell’inoltro della richiesta non è oggetto di una procedura di fallimento né di una procedura di liquidazione;</dd>
<dt>c. </dt>
<dd>il 15 marzo 2020 non era oggetto di una procedura esecutiva concernente i contributi alle assicurazioni sociali;</dd>
<dt>d. </dt>
<dd>dispone di una prova della sua solidità economica in grado di dimostrare in modo credibile che il finanziamento dell’impresa può essere garantito mediante il provvedimento per i casi di rigore.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Calo della cifra d’affari</a>
</h6>
<div class="collapseable">
<p class="absatz "><sup>1</sup> L’impresa ha provato al Cantone che, in relazione ai provvedimenti ordinati dalle autorità per combattere l’epidemia di COVID-19, la sua cifra d’affari del 2020 è inferiore al 60 per cento della cifra d’affari media degli anni 2018 e 2019.</p>
<p class="absatz "><sup>2</sup> Per le imprese costituite dopo il 31 dicembre 2017, la cifra d’affari calcolata secondo l’articolo 3 capoverso 2 è considerata come cifra d’affari media degli anni 2018 e 2019.</p>
</div></article><article id="art_5_a"><a name="a5a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5_a"><b>Art. 5</b><i>a</i></a><sup><a href="#fn-d7e190" id="fnbck-d7e190">4</a></sup><a href="#art_5_a"> Costi fissi non coperti</a>
</h6>
<div class="collapseable">
<p class="absatz ">L’impresa ha confermato al Cantone che dal calo della cifra d’affari a fine anno risulta una quota di costi fissi non coperti che compromette la sua solidità economica.</p>
<div class="footnotes"><p id="fn-d7e190"><sup><a href="#fnbck-d7e190">4</a></sup><sup></sup>  Introdotto dal n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Limitazione dell’impiego</a>
</h6>
<div class="collapseable">
<p class="absatz ">L’impresa ha confermato al Cantone che:</p>
<dl>
<dt>a. </dt>
<dd>decide di non distribuire o non distribuisce dividendi o tantièmes né restituisce apporti di capitale né concede mutui ai suoi proprietari:<sup><a href="#fn-d7e218" id="fnbck-d7e218">5</a></sup><dl>
<dt>1. </dt>
<dd>per l’intera durata del mutuo, della fideiussione o della garanzia,</dd>
<dt>2. </dt>
<dd>per cinque anni dall’ottenimento di un contributo non rimborsabile o fino al suo rimborso volontario al Cantone;</dd>
</dl>
</dd>
<dt>b. </dt>
<dd>non trasferisce fondi concessi a una società del gruppo non avente sede in Svizzera a cui è legata direttamente o indirettamente; è però consentito segnatamente l’adempimento di preesistenti obblighi ordinari di pagamento di interessi e di ammortamento all’interno di un gruppo.</dd>
</dl>
<div class="footnotes"><p id="fn-d7e218"><sup><a href="#fnbck-d7e218">5</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Requisiti concernenti l’impostazione dei provvedimenti per i casi di rigore</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Forma</a>
</h6>
<div class="collapseable">
<p class="absatz "><sup>1</sup> I provvedimenti per i casi di rigore, per i quali il Cantone chiede alla Confederazione di partecipare ai costi e alle perdite, sono concessi sotto forma di:</p>
<dl>
<dt>a. </dt>
<dd>mutui rimborsabili;</dd>
<dt>b. </dt>
<dd>fideiussioni o garanzie;</dd>
<dt>c. </dt>
<dd>contributi non rimborsabili.</dd>
</dl>
<p class="absatz "><sup>2</sup> Possono variare a seconda del settore, della dimensione dell’impresa o della forma degli strumenti. </p>
<p class="absatz "><sup>3</sup> Per la concessione e la gestione di fideiussioni i Cantoni possono concludere accordi con terzi.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Limiti massimi</a>
</h6>
<div class="collapseable">
<p class="absatz "><sup>1</sup> I mutui, le fideiussioni o le garanzie ammontano al massimo al 25 per cento della cifra d’affari media degli anni 2018 e 2019 e al massimo a 10 milioni di franchi per impresa. La loro durata è limitata a dieci anni al massimo.</p>
<p class="absatz "><sup>2</sup> I contributi non rimborsabili ammontano al massimo al 10 per cento della cifra d’affari media degli anni 2018 e 2019 e al massimo a 500 000 franchi per impresa. I contributi possono essere decisi e versati gradualmente.</p>
<p class="absatz "><sup>3</sup> Se un’impresa percepisce aiuti sia secondo il capoverso 1 sia secondo il capoverso 2, questi non possono superare complessivamente il 25 per cento della cifra d’affari media degli anni 2018 e 2019 né 10 milioni di franchi per impresa.</p>
<p class="absatz "><sup>4</sup> Per le imprese costituite dopo il 31 dicembre 2017, la cifra d’affari calcolata secondo l’articolo 3 capoverso 2 è considerata come cifra d’affari media degli anni 2018 e 2019.</p>
<p class="absatz "><sup>5</sup> Il Cantone può concedere provvedimenti per i casi di rigore il cui importo supera i limiti massimi di cui ai capoversi 1–3. La partecipazione della Confederazione ai costi e alle perdite subite dal Cantone rimane circoscritta entro tali limiti massimi.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Comunicazione dei dati</a>
</h6>
<div class="collapseable"><p class="absatz ">Il contratto che il Cantone conclude con un’impresa relativo alla concessione di contributi, mutui, fideiussioni o garanzie oppure la decisione cantonale prevede che il Cantone possa ottenere i dati sull’impresa in questione da altri servizi competenti della Confederazione e dei Cantoni o comunicare a tali servizi i dati sull’impresa, se questo è necessario per la valutazione delle richieste, la gestione degli aiuti finanziari e la lotta agli abusi.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Quadro temporale</a>
</h6>
<div class="collapseable">
<p class="absatz "><sup>1</sup> I mutui, le fideiussioni o le garanzie per i quali il Cantone può chiedere la partecipazione della Confederazione alle eventuali perdite sono garantiti o versati tra il 26 settembre 2020 e il 31 dicembre 2021.</p>
<p class="absatz "><sup>2</sup> I contributi non rimborsabili, per i quali il Cantone può chiedere la partecipazione della Confederazione ai costi sono versati tra il 26 settembre 2020 e il 31 dicembre 2021. </p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Gestione da parte dei Cantoni e lotta agli abusi</a>
</h6>
<div class="collapseable">
<p class="absatz "><sup>1</sup> La Confederazione partecipa ai costi e alle perdite che un Cantone subisce a causa di provvedimenti da esso adottati per i casi di rigore concernenti le imprese soltanto se il Cantone:</p>
<dl>
<dt>a. </dt>
<dd>adotta misure adeguate per la gestione di mutui, garanzie o fideiussioni;</dd>
<dt>b. </dt>
<dd>dopo il verificarsi di perdite su mutui e fideiussioni adotta misure adeguate per poter recuperare l’importo di credito;</dd>
<dt>c. </dt>
<dd>lotta contro gli abusi mediante mezzi adeguati.</dd>
</dl>
<p class="absatz "><sup>2</sup> I servizi federali competenti per gli aiuti finanziari settoriali COVID-19 nell’ambito della cultura, dello sport, dei trasporti pubblici o dei media sono tenuti a fornire ai servizi competenti dei Cantoni, alla Segreteria di Stato dell’economia (SECO) e al Controllo federale delle finanze i dati personali e le informazioni di cui questi ultimi necessitano per l’adempimento dei loro compiti.</p>
<p class="absatz "><sup>3</sup> La Confederazione può effettuare in ogni momento controlli a campione presso i Cantoni.<sup><a href="#fn-d7e333" id="fnbck-d7e333">6</a></sup></p>
<div class="footnotes"><p id="fn-d7e333"><sup><a href="#fnbck-d7e333">6</a></sup><sup></sup>  Introdotto dal n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Procedura e competenze</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Procedura</a>
</h6>
<div class="collapseable">
<p class="absatz "><sup>1</sup> La procedura relativa alla concessione di provvedimenti per i casi di rigore per i quali i Cantoni chiedono la partecipazione della Confederazione è retta dal diritto cantonale. </p>
<p class="absatz "><sup>2</sup> I Cantoni esaminano le richieste nel singolo caso.</p>
<p class="absatz "><sup>3</sup> Per l’esame i Cantoni possono ricorrere a terzi.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Competenza cantonale</a>
</h6>
<div class="collapseable">
<p class="absatz "><sup>1</sup> La competenza per la procedura spetta al Cantone nel quale l’impresa aveva la propria sede il 1° ottobre 2020.</p>
<p class="absatz "><sup>2</sup> In caso di trasferimento della sede dell’impresa in un altro Cantone nel periodo di validità delle fideiussioni o nell’arco della durata dei mutui rimborsabili, la competenza cantonale rimane invariata.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Contributi della Confederazione e rapporti presentati dai Cantoni </a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entità della partecipazione della Confederazione</a>
</h6>
<div class="collapseable"><p class="absatz ">La Confederazione partecipa ai costi e alle perdite che un Cantone subisce a causa dei provvedimenti da esso adottati per i casi di rigore concernenti le imprese nei limiti del credito d’impegno stanziato dall’Assemblea federale.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Ripartizione fra i Cantoni</a>
</h6>
<div class="collapseable">
<p class="absatz "><sup>1</sup> Il contributo della Confederazione secondo l’articolo 12 capoverso 1 della legge COVID-19 del 25 settembre 2020 è ripartito fra i Cantoni in ragione di due terzi in funzione del PIL cantonale del 2016 e di un terzo in funzione della popolazione residente nel 2019. La ripartizione percentuale fra i Cantoni è arrotondata a due cifre decimali. È riportata nell’allegato.<sup><a href="#fn-d7e391" id="fnbck-d7e391">7</a></sup></p>
<p class="absatz "><sup>2</sup> Entro il 30 giugno 2021, i Cantoni comunicano al Dipartimento federale dell’economia, della formazione e della ricerca (DEFR) se e in quale misura:</p>
<dl>
<dt>a. </dt>
<dd>il contributo della Confederazione loro assegnato non è stato utilizzato;</dd>
<dt>b. </dt>
<dd>necessitano di fondi supplementari.</dd>
</dl>
<p class="absatz "><sup>3</sup> Il DEFR assegna, in base alla ripartizione definita nel capoverso 1, i fondi di cui al capoverso 2 lettera a ai Cantoni che hanno comunicato la loro necessità secondo il capoverso 2 lettera b e all’occorrenza adegua il contratto di cui all’articolo 16 insieme al Cantone interessato.<sup><a href="#fn-d7e414" id="fnbck-d7e414">8</a></sup></p>
<p class="absatz "><sup>4</sup> Può discostarsi dalla ripartizione di cui al capoverso 3 se in tal modo è possibile soddisfare meglio le necessità dei Cantoni.</p>
<div class="footnotes">
<p id="fn-d7e391"><sup><a href="#fnbck-d7e391">7</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p>
<p id="fn-d7e414"><sup><a href="#fnbck-d7e414">8</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p>
</div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d7e430" id="fnbck-d7e430">9</a></sup><a href="#art_16"> Contratto</a>
</h6>
<div class="collapseable">
<p class="absatz "><sup>1</sup> Se chiede contributi della Confederazione, un Cantone conclude un contratto con la SECO al più tardi entro il 30 settembre 2021.</p>
<p class="absatz "><sup>2</sup> Il contratto stabilisce segnatamente:</p>
<dl>
<dt>a. </dt>
<dd>le basi legali a livello federale e cantonale;</dd>
<dt>b. </dt>
<dd>i provvedimenti per i casi di rigore adottati dal Cantone;</dd>
<dt>c. </dt>
<dd>gli obblighi del Cantone;</dd>
<dt>d. </dt>
<dd>la partecipazione finanziaria della Confederazione ai provvedimenti cantonali.</dd>
</dl>
<div class="footnotes"><p id="fn-d7e430"><sup><a href="#fnbck-d7e430">9</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Momento del pagamento, recupero dell’importo e rimborsi</a>
</h6>
<div class="collapseable">
<p class="absatz "><sup>1</sup> I Cantoni versano alle imprese l’importo totale garantito e successivamente emettono una fattura alla Confederazione.<sup><a href="#fn-d7e471" id="fnbck-d7e471">10</a></sup></p>
<p class="absatz "><sup>2</sup> I contributi della Confederazione sono pagati al Cantone:</p>
<dl>
<dt>a. </dt>
<dd>nel caso dei mutui rimborsabili: se non sono rimborsati o non sono rimborsati interamente dopo la scadenza del periodo di validità;</dd>
<dt>b. </dt>
<dd>nel caso delle fideiussioni: se sono escusse o nel caso delle garanzie se sono richieste;</dd>
<dt>c. </dt>
<dd>nel caso dei contributi non rimborsabili: nel 2021 e nel caso dei pagamenti residui nel 2022.</dd>
</dl>
<p class="absatz "><sup>3</sup> I ricavi derivanti dal recupero di mutui e fideiussioni, da cui sono dedotti i costi sostenuti per il recupero, sono ripartiti tra Confederazione e Cantoni in funzione della partecipazione ai costi prevista nella legge.</p>
<p class="absatz "><sup>4</sup> I rimborsi effettuati da imprese in seguito a indicazioni false e i rimborsi volontari di contributi non rimborsabili secondo l’articolo 6 lettera a numero 2 sono ripartiti tra Confederazione e Cantoni in funzione della partecipazione ai costi prevista nella legge.</p>
<div class="footnotes"><p id="fn-d7e471"><sup><a href="#fnbck-d7e471">10</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Rapporti e fatturazione</a>
</h6>
<div class="collapseable">
<p class="absatz "><sup>1</sup> I rapporti dei Cantoni concernenti i provvedimenti di sostegno concessi o garantiti devono contenere almeno le seguenti informazioni:</p>
<dl>
<dt>a. </dt>
<dd>numero IDI e nome delle imprese che beneficiano di un sostegno;</dd>
<dt>b. </dt>
<dd>importo e forma dell’aiuto per singola impresa;</dd>
<dt>c. </dt>
<dd>conferma dell’esame del singolo caso e del rispetto dei requisiti che danno diritto al sostegno conformemente alla presente ordinanza;</dd>
<dt>d. </dt>
<dd>rapporto sullo stato dei mutui rimborsabili, delle fideiussioni e delle garanzie esigibili pendenti;</dd>
<dt>e. </dt>
<dd>rapporto sulle misure per la lotta agli abusi.</dd>
</dl>
<p class="absatz "><sup>1bis</sup> Per ciascun sostegno concesso, su richiesta il Cantone mette a disposizione della SECO tutti i giustificativi. Perlomeno i giustificativi sulla data di costituzione dell’impresa e sulla cifra d’affari nonché i giustificativi per la conferma che l’impresa non è oggetto di una procedura di fallimento o di una procedura di liquidazione non possono basarsi su una mera autodichiarazione.<sup><a href="#fn-d7e528" id="fnbck-d7e528">11</a></sup></p>
<p class="absatz "><sup>2</sup> I rapporti sono presentati mediante una soluzione informatica fornita dalla SECO. Nel 2021 i rapporti sono presentati mensilmente, dal 2022 semestralmente.</p>
<p class="absatz "><sup>3</sup> I Cantoni inoltrano alla SECO le fatture di cui all’articolo 17 capoverso 1 per un periodo complessivo di un anno. Per i contributi non rimborsabili il Cantone può inoltrare le fatture alla Confederazione semestralmente.</p>
<p class="absatz "><sup>4</sup> Il DEFR può stabilire ulteriori dettagli.</p>
<div class="footnotes"><p id="fn-d7e528"><sup><a href="#fnbck-d7e528">11</a></sup><sup></sup>  Introdotto dal n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><a href="#fn-d7e550" id="fnbck-d7e550">12</a></sup><a href="#art_19"> Riduzione a posteriori e domanda di restituzione</a>
</h6>
<div class="collapseable">
<p class="absatz "><sup>1</sup> Il quadro finanziario secondo l’articolo 15 può essere ridotto a posteriori se il Cantone non rispetta i requisiti della presente ordinanza o del contratto di cui all’articolo 16.</p>
<p class="absatz "><sup>2</sup> La Confederazione può chiedere la restituzione dei pagamenti versati a un Cantone se in un secondo momento risulta che i requisiti della presente ordinanza o del contratto di cui all’articolo 16 non sono stati rispettati.</p>
<div class="footnotes"><p id="fn-d7e550"><sup><a href="#fnbck-d7e550">12</a></sup><sup></sup>  Nuovo testo giusta il n. I dell’O del 18 dic. 2020, in vigore dal 19 dic. 2020 (<a href="https://fedlex.data.admin.ch/eli/oc/2020/983" target="_blank">RU <b>2020</b> 5849</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Procedura concordataria, perdita di capitale ed eccedenza dei debiti</a>
</h1>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Procedura concordataria in caso di provvedimenti per i casi di rigore</a>
</h6>
<div class="collapseable">
<p class="absatz "><sup>1</sup> In deroga agli articoli 293 lettera a e 293<i>a</i> della legge federale dell’11 aprile 1889<sup><a href="#fn-d7e582" id="fnbck-d7e582">13</a></sup> sulla esecuzione e sul fallimento (LEF), il giudice del concordato concede a un’impresa, su istanza di quest’ultima, la moratoria concordataria provvisoria, se tale impresa rende verosimile che:</p>
<dl>
<dt>a. </dt>
<dd>adempie i requisiti delle imprese di cui alla sezione 2; e</dd>
<dt>b. </dt>
<dd>ha già richiesto provvedimenti per i casi di rigore o li richiederà quanto prima. </dd>
</dl>
<p class="absatz "><sup>2</sup> Nei casi di cui al capoverso 1 si applica quanto segue:</p>
<dl>
<dt>a. </dt>
<dd>in deroga all’articolo 293<i>b</i> LEF, il giudice del concordato di regola rinuncia alla designazione di un commissario provvisorio; nella misura in cui le circostanze lo richiedono, il giudice del concordato designa un commissario provvisorio su istanza dell’impresa o d’ufficio;</dd>
<dt>b. </dt>
<dd>il giudice del concordato non riscuote emolumenti per le sue decisioni.</dd>
</dl>
<div class="footnotes"><p id="fn-d7e582"><sup><a href="#fnbck-d7e582">13</a></sup><sup></sup>  <a href="https://fedlex.data.admin.ch/eli/cc/11/529_488_529" target="_blank">RS <b>281.1</b></a></p></div>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Perdita di capitale ed eccedenza dei debiti</a>
</h6>
<div class="collapseable">
<p class="absatz ">Ai fini del calcolo della copertura del capitale e delle riserve secondo l’articolo 725 capoverso 1 del Codice delle obbligazioni (CO)<sup><a href="#fn-d7e619" id="fnbck-d7e619">14</a></sup> e del calcolo dell’eccedenza di debiti secondo l’articolo 725 capoverso 2 CO, non sono considerati capitale di terzi:</p>
<dl>
<dt>a. </dt>
<dd>i mutui che il Cantone concede come provvedimento per i casi di rigore in conformità alla presente ordinanza;</dd>
<dt>b. </dt>
<dd>i crediti che il Cantone garantisce mediante fideiussione o garanzia come provvedimento per i casi di rigore in conformità alla presente ordinanza.</dd>
</dl>
<div class="footnotes"><p id="fn-d7e619"><sup><a href="#fnbck-d7e619">14</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Esecuzione</a>
</h6>
<div class="collapseable"><p class="absatz ">Per quanto concerne la Confederazione l’esecuzione della presente ordinanza è di competenza della SECO.</p></div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° dicembre 2020.</p>
<p class="absatz "><sup>2</sup> Fatto salvo il capoverso 3, la presente ordinanza ha effetto sino al 31 dicembre 2021.</p>
<p class="absatz "><sup>3</sup> Fatto salvo il capoverso 4, l’articolo 21 ha effetto sino al 31 dicembre 2031.</p>
<p class="absatz "><sup>4</sup> Il capoverso 3 entra in vigore se entra in vigore la modifica della legge COVID-19 del 25 settembre 2020 che proroga la durata di validità del suo articolo 9 lettera c sino al 31 dicembre 2031.</p>
</div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(art. 15 cpv. 1)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Quota percentuale sull’importo massimo <br>della Confederazione per Cantone</a>
</h2>
<div class="collapseable">
<p class="absatz ">Chiave di ripartizione secondo l’articolo 15</p>
<p></p>
<div class="table"><table border="1">
<tr>
<td><p class="man-template-tab-kpf ">N.</p></td>
<td><p class="man-template-tab-kpf ">Cantone</p></td>
<td><p class="man-template-tab-kpf-r ">Quota in %</p></td>
</tr>
<tr>
<td><p class="man-template-tab-krpr ">  1</p></td>
<td><p class="man-template-tab-krpr ">ZH</p></td>
<td><p class="man-template-tab-krpr-r ">19,99 %</p></td>
</tr>
<tr>
<td><p class="man-template-tab-krpr ">  2</p></td>
<td><p class="man-template-tab-krpr ">BE</p></td>
<td><p class="man-template-tab-krpr-r ">11,88 %</p></td>
</tr>
<tr>
<td><p class="man-template-tab-krpr ">  3</p></td>
<td><p class="man-template-tab-krpr ">LU</p></td>
<td><p class="man-template-tab-krpr-r ">4,29 %</p></td>
</tr>
<tr>
<td><p class="man-template-tab-krpr ">  4</p></td>
<td><p class="man-template-tab-krpr ">UR</p></td>
<td><p class="man-template-tab-krpr-r ">0,33 %</p></td>
</tr>
<tr>
<td><p class="man-template-tab-krpr ">  5</p></td>
<td><p class="man-template-tab-krpr ">SZ</p></td>
<td><p class="man-template-tab-krpr-r ">1,56 %</p></td>
</tr>
<tr>
<td><p class="man-template-tab-krpr ">  6</p></td>
<td><p class="man-template-tab-krpr ">OW</p></td>
<td><p class="man-template-tab-krpr-r ">0,40 %</p></td>
</tr>
<tr>
<td><p class="man-template-tab-krpr ">  7</p></td>
<td><p class="man-template-tab-krpr ">NW</p></td>
<td><p class="man-template-tab-krpr-r ">0,46 %</p></td>
</tr>
<tr>
<td><p class="man-template-tab-krpr ">  8</p></td>
<td><p class="man-template-tab-krpr ">GL</p></td>
<td><p class="man-template-tab-krpr-r ">0,43 %</p></td>
</tr>
<tr>
<td><p class="man-template-tab-krpr ">  9</p></td>
<td><p class="man-template-tab-krpr ">ZG</p></td>
<td><p class="man-template-tab-krpr-r ">2,40 %</p></td>
</tr>
<tr>
<td><p class="man-template-tab-krpr ">10</p></td>
<td><p class="man-template-tab-krpr ">FR</p></td>
<td><p class="man-template-tab-krpr-r ">3,09 %</p></td>
</tr>
<tr>
<td><p class="man-template-tab-krpr ">11</p></td>
<td><p class="man-template-tab-krpr ">SO</p></td>
<td><p class="man-template-tab-krpr-r ">2,83 %</p></td>
</tr>
<tr>
<td><p class="man-template-tab-krpr ">12</p></td>
<td><p class="man-template-tab-krpr ">BS</p></td>
<td><p class="man-template-tab-krpr-r ">4,18 %</p></td>
</tr>
<tr>
<td><p class="man-template-tab-krpr ">13</p></td>
<td><p class="man-template-tab-krpr ">BL</p></td>
<td><p class="man-template-tab-krpr-r ">3,10 %</p></td>
</tr>
<tr>
<td><p class="man-template-tab-krpr ">14</p></td>
<td><p class="man-template-tab-krpr ">SH</p></td>
<td><p class="man-template-tab-krpr-r ">1,02 %</p></td>
</tr>
<tr>
<td><p class="man-template-tab-krpr ">15</p></td>
<td><p class="man-template-tab-krpr ">AR</p></td>
<td><p class="man-template-tab-krpr-r ">0,53 %</p></td>
</tr>
<tr>
<td><p class="man-template-tab-krpr ">16</p></td>
<td><p class="man-template-tab-krpr ">AI</p></td>
<td><p class="man-template-tab-krpr-r ">0,16 %</p></td>
</tr>
<tr>
<td><p class="man-template-tab-krpr ">17</p></td>
<td><p class="man-template-tab-krpr ">SG</p></td>
<td><p class="man-template-tab-krpr-r ">5,65 %</p></td>
</tr>
<tr>
<td><p class="man-template-tab-krpr ">18</p></td>
<td><p class="man-template-tab-krpr ">GR</p></td>
<td><p class="man-template-tab-krpr-r ">2,20 %</p></td>
</tr>
<tr>
<td><p class="man-template-tab-krpr ">19</p></td>
<td><p class="man-template-tab-krpr ">AG</p></td>
<td><p class="man-template-tab-krpr-r ">6,77 %</p></td>
</tr>
<tr>
<td><p class="man-template-tab-krpr ">20</p></td>
<td><p class="man-template-tab-krpr ">TG</p></td>
<td><p class="man-template-tab-krpr-r ">2,73 %</p></td>
</tr>
<tr>
<td><p class="man-template-tab-krpr ">21</p></td>
<td><p class="man-template-tab-krpr ">TI</p></td>
<td><p class="man-template-tab-krpr-r ">4,32 %</p></td>
</tr>
<tr>
<td><p class="man-template-tab-krpr ">22</p></td>
<td><p class="man-template-tab-krpr ">VD</p></td>
<td><p class="man-template-tab-krpr-r ">8,79 %</p></td>
</tr>
<tr>
<td><p class="man-template-tab-krpr ">23</p></td>
<td><p class="man-template-tab-krpr ">VS</p></td>
<td><p class="man-template-tab-krpr-r ">3,15 %</p></td>
</tr>
<tr>
<td><p class="man-template-tab-krpr ">24</p></td>
<td><p class="man-template-tab-krpr ">NE</p></td>
<td><p class="man-template-tab-krpr-r ">2,22 %</p></td>
</tr>
<tr>
<td><p class="man-template-tab-krpr ">25</p></td>
<td><p class="man-template-tab-krpr ">GE</p></td>
<td><p class="man-template-tab-krpr-r ">6,79 %</p></td>
</tr>
<tr>
<td><p class="man-template-tab-krpr ">26</p></td>
<td><p class="man-template-tab-krpr ">JU</p></td>
<td><p class="man-template-tab-krpr-r ">0,74 %</p></td>
</tr>
<tr>
<td><p class="man-template-tab-krpr ">Totale</p></td>
<td><p class="man-template-tab-krpr "> </p></td>
<td><p class="man-template-tab-krpr-r ">100,00 %</p></td>
</tr>
</table></div>
<section id="annex_u1/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span>
</h3>
<div class="collapseable"></div></section>
</div></section>
</div></section></div>
</div></body>
</html>
