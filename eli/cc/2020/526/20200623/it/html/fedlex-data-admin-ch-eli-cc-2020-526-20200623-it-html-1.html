<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2020-526-20200623-it-docx</title>
</head>
<body><div id="lawcontent">
<div id="preface">
<!--0.362.380.089 --><p class="srnummer ">0.362.380.089 </p>
<p> RU <b>2020</b> 2879</p>
<h1 class="erlasstitel botschafttitel ">Scambio di note del 23 giugno 2020<br>tra la Svizzera e l’Unione europea concernente il recepimento <br>del regolamento delegato (UE) 2020/446 che modifica l’allegato II <br>del regolamento (UE) n. 515/2014 che istituisce, nell’ambito <br>del Fondo sicurezza interna, lo strumento di sostegno finanziario <br>per le frontiere esterne e i visti</h1>
<h2 class="erlasskurztitel ">(Sviluppo dell’acquis di Schengen)</h2>
<p>Entrato in vigore il 23 giugno 2020</p>
<p> (Stato 23  giugno 2020)</p>
</div>
<div id="preamble">
<p class=" man-font-style-italic man-text-align-right ">Traduzione</p>
<?del-struct abstand4pt><?del-struct abstand4pt><p></p>
<div class="table"><table border="1"><tr>
<td><p>Missione della Svizzera <br>presso l’Unione europea</p></td>
<td>
<p>Bruxelles, 23 giugno 2020</p>
<p></p>
<p>Commissione europea</p>
<p>Segretariato generale, SG.B.2</p>
<p>Bruxelles</p>
</td>
</tr></table></div>
<?del-struct abstand18pt><p>La Missione della Svizzera presso l’Unione europea porge i complimenti al Segretariato generale della Commissione europea e ha l’onore di accusare ricezione della notifica della Commissione del 26 maggio 2020, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d6e56" id="fnbck-d6e56">1</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<?del-struct abstand4pt><?del-struct abstand4pt><p>«Regolamento delegato della Commissione (15.10.2019)» che modifica l’allegato II del regolamento (UE) n. 515/2014 del Parlamento europeo e del Consiglio che istituisce, nell’ambito del Fondo sicurezza interna, lo strumento di sostegno finanziario per le frontiere esterne e i visti»<sup><a href="#fn-d6e68" id="fnbck-d6e68">2</a></sup></p>
<p>Il presente regolamento delegato è stato notificato alla Svizzera con il numero C(2019) 7314 definitivo.</p>
<?del-struct abstand4pt><?del-struct abstand4pt><p>Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale della Commissione europea che la Svizzera accetta il contenuto dell’atto annesso alla notifica della Commissione. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 3 dell’Accordo di associazione, la notifica della Commissione europea del 26 maggio 2020 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente accordo entrerà in vigore alla data della presente nota di risposta e potrà essere estinto alle condizioni contenute negli articoli 7 e 17 dell’Accordo di associazione.</p>
<p>Una copia della presente nota è trasmessa al Segretariato generale del Consiglio dell’Unione europea, Direzione generale, Giustizia e affari interni, Bruxelles.</p>
<?del-struct abstand18pt><p>La Missione della Svizzera presso l’Unione europea coglie l’occasione per rinnovare al Segretariato generale della Commissione europea le assicurazioni della più alta considerazione.</p>
<div class="footnotes">
<p id="fn-d6e56"><sup><a href="#fnbck-d6e56">1</a></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d6e68"><sup><a href="#fnbck-d6e68">2</a></sup>  Regolamento delegato (UE) 2020/446 della Commissione, del 15 ottobre 2019, che modifica l’allegato II del regolamento (UE) n. 515/2014 del Parlamento europeo e del Consiglio che istituisce, nell’ambito del Fondo sicurezza interna, lo strumento di sostegno finanziario per le frontiere esterne e i visti, versione della GU L 94 del 27.3.2020, pag. 3.</p>
</div>
</div>
</div></body>
</html>
