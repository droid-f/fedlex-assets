<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2020-150-20200101-it-docx</title>
</head>
<body><div id="lawcontent">
<div id="preface">
<!--823.121 --><p class="srnummer ">823.121 </p>
<h1 class="erlasstitel botschafttitel ">Ordinanza<br>sulla partecipazione ai costi dei Cantoni per i controlli concernenti l’obbligo di annunciare i posti vacanti</h1>
<h2 class="erlasskurztitel ">(OPCA)</h2>
<p>del 26 febbraio 2020 (Stato 1° gennaio 2020)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 2 capoverso 3 e 3 capoverso 3 della legge federale del <br>27 settembre 2019<sup><a href="#fn-d6e23" id="fnbck-d6e23">1</a></sup> sulla partecipazione ai costi dei Cantoni per i controlli concernenti l’obbligo di annunciare i posti vacanti,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2020/149" target="_blank">RS <b>823.12</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Importo forfettario</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Tipo di importo forfettario</a>
</h6>
<div class="collapseable"> <p>Per controllare l’adempimento dell’obbligo di annunciare i posti vacanti di cui all’articolo 21<i>a</i> capoversi 3 e 4 della legge federale del 16 dicembre 2005<sup><a href="#fn-d6e47" id="fnbck-d6e47">2</a></sup> sugli stranieri e la loro integrazione i Cantoni hanno diritto, a seconda del tipo di controllo svolto, a un importo forfettario per i controlli al computer o a un importo forfettario per i controlli sul posto.</p>
<div class="footnotes"><p id="fn-d6e47"><sup><a href="#fnbck-d6e47">2</a></sup> <a href="https://fedlex.data.admin.ch/eli/cc/2007/758" target="_blank">RS <b>142.20</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Entità dell’importo forfettario</a>
</h6>
<div class="collapseable"> <p>L’importo forfettario ammonta a:</p>
<dl>
<dt>a. </dt>
<dd>30 franchi per i controlli al computer;</dd>
<dt>b. </dt>
<dd>110 franchi per i controlli sul posto.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Rapporto e versamento dell’importo forfettario</a>
</h6>
<div class="collapseable"> <p><sup>1</sup> Le autorità incaricate dei controlli presentano ogni anno alla Segreteria di Stato dell’economia (SECO), entro il 31 marzo, un rapporto sulla loro attività di controllo dell’anno precedente.</p>
<p><sup>2</sup> Il rapporto annuale illustra:</p>
<dl>
<dt>a. </dt>
<dd>il numero di controlli svolti per verificare l’adempimento dell’obbligo di annunciare i posti vacanti, suddivisi in funzione del tipo di controllo; </dd>
<dt>b. </dt>
<dd>il nome dei collaboratori incaricati dei controlli e gli effettivi di personale necessari, espressi in equivalenti a tempo pieno.</dd>
</dl>
<p><sup>3</sup> La SECO versa gli importi forfettari se i controlli sono verificabili e se il rapporto dei Cantoni è esaustivo ed è stato presentato per tempo. Emana una decisione al riguardo dopo aver esaminato il rapporto.</p>
<p><sup>4</sup> I destinatari degli importi forfettari sono i Cantoni.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Controlli ed esecuzione</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Tipo e portata dei controlli</a>
</h6>
<div class="collapseable"> <p><sup>1</sup> I controlli devono essere svolti in considerazione del principio di proporzionalità.</p>
<p><sup>2</sup> I Cantoni determinano il tipo e la portata dei controlli basandosi su valutazioni dei rischi.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaborazione e scambio di dati tra le autorità incaricate dei controlli e altre autorità</a>
</h6>
<div class="collapseable"> <p><sup>1</sup> Le autorità incaricate dei controlli collaborano con le autorità cantonali preposte al mercato del lavoro e le autorità competenti in materia di migrazione.</p>
<p><sup>2</sup> Le autorità incaricate dei controlli, le autorità cantonali preposte al mercato del lavoro e le autorità competenti in materia di migrazione possono scambiarsi le informazioni e i documenti sui datori di lavoro e sulle persone in cerca d’impiego necessari per la loro attività di controllo.</p>
<p><sup>3</sup> Per adempiere i loro compiti legali, le autorità incaricate dei controlli hanno accesso, mediante procedura di richiamo, al sistema d’informazione del servizio pubblico di collocamento di cui all’articolo 35 della legge del 6 ottobre 1989<sup><a href="#fn-d6e128" id="fnbck-d6e128">3</a></sup> sul collocamento.</p>
<div class="footnotes"><p id="fn-d6e128"><sup><a href="#fnbck-d6e128">3</a></sup> <a href="https://fedlex.data.admin.ch/eli/cc/1991/392_392_392" target="_blank">RS <b>823.11</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenze di inchiesta delle autorità incaricate dei controlli e collaborazione dei datori di lavoro soggetti all’obbligo di annunciare i posti vacanti</a>
</h6>
<div class="collapseable"> <p><sup>1</sup> Le autorità incaricate dei controlli possono:</p>
<dl>
<dt>a. </dt>
<dd>accedere alle aziende e agli altri luoghi di lavoro durante l’orario di lavoro delle persone che vi sono occupate;</dd>
<dt>b. </dt>
<dd>esigere dai datori di lavoro e dai lavoratori ogni informazione necessaria;</dd>
<dt>c. </dt>
<dd>consultare e riprodurre tutti i documenti necessari.</dd>
</dl>
<p><sup>2</sup> Le persone e aziende controllate sono tenute a collaborare nel quadro delle competenze di inchiesta elencate al capoverso 1.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Modifica di un altro atto normativo</a>
</h6>
<div class="collapseable"> <p>La modifica di un altro atto normativo è disciplinata nell’allegato.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore e validità</a>
</h6>
<div class="collapseable"> <p>La presente ordinanza entra retroattivamente in vigore il 1° gennaio 2020 con effetto sino al 31 dicembre 2023.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 7)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Modifica di un altro atto normativo</a>
</h2>
<div class="collapseable">
<p>...<sup><a href="#fn-d6e188" id="fnbck-d6e188">4</a></sup></p>
<div class="footnotes"><p id="fn-d6e188"><sup><a href="#fnbck-d6e188">4</a></sup> La mod. può essere consultata alla <a href="https://fedlex.data.admin.ch/eli/oc/2020/150" target="_blank">RU<b> 2020</b> 815</a>.</p></div>
</div></section>
</div></section></div>
</div></body>
</html>
