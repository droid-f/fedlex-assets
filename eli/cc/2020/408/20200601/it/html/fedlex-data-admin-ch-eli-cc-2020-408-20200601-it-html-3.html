<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.812.101.951.41 --><p class="srnummer ">0.812.101.951.41 </p>
<p class="ref "> RU <b>2020</b> 2077 </p>
<h1 class="erlasstitel botschafttitel ">Accordo complementare<br>allo scambio di note dell’11 dicembre 2001 <br>concernente la validità della legislazione svizzera per gli agenti <br>terapeutici nel Liechtenstein, relativo all’omologazione di medicamenti contenenti nuove sostanze attive</h1>
<p class="erlasssubtitel ">Entrato in vigore il 1° giugno 2020</p>
<p class="erlassdatum "> (Stato 1° giugno 2020)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione</p>
<p></p>
<div class="table layout-table"><table><tr>
<td><p class="man-template-tab-krpr ">Ambasciata<br>del Principato del Liechtenstein</p></td>
<td>
<p class="man-template-tab-krpr ">Berna, 19 maggio 2020<br></p>
<p class="man-template-tab-krpr ">Dipartimento federale<br>degli affari esteri</p>
<p class="man-template-tab-krpr ">Berna</p>
</td>
</tr></table></div>
<p class="absatz ">L’Ambasciata del Principato del Liechtenstein presenta i suoi complimenti al Dipartimento federale degli affari esteri e si pregia di dichiarare ricevuta la sua nota del 19 maggio 2020 del tenore seguente:</p>
<p class="absatz ">«Il Dipartimento federale degli affari esteri presenta i suoi complimenti all’Ambasciata del Principato del Liechtenstein e ha l’onore di sottoporgli quanto segue:</p>
<dl>
<dt></dt>
<dd>In seguito alla decisione presa dalla Corte di giustizia delle Comunità europee il 21 aprile 2005 nelle cause congiunte C-207/03 e C-252/03 e viste le conseguenze da essa derivanti per lo spazio economico Svizzera–Liechtenstein, il Consiglio federale – riferendosi ai colloqui avuti a questo proposito nonché all’esperienza acquisita sulla base dell’Accordo complementare del 22 aprile 2005<sup><a href="#fn-d7e54" id="fnbck-d7e54">1</a></sup>, rinnovato il 23 maggio 2006<sup><a href="#fn-d7e64" id="fnbck-d7e64">2</a></sup>, il 25 maggio 2009<sup><a href="#fn-d7e74" id="fnbck-d7e74">3</a></sup>, il 21 maggio 2012<sup><a href="#fn-d7e84" id="fnbck-d7e84">4</a></sup>, e il 6 maggio 2015<sup><a href="#fn-d7e94" id="fnbck-d7e94">5</a></sup>, allo scambio di note dell’11 dicembre 2001<sup><a href="#fn-d7e105" id="fnbck-d7e105">6</a></sup> concernente la validità della legislazione svizzera per gli agenti terapeutici nel Liechtenstein, relativo all’omologazione di medicamenti contenenti nuove sostanze attive – propone al Governo del Principato del Liechtenstein, sulla base della legislazione svizzera per gli agenti terapeutici applicabile nell’ambito del Trattato di unione doganale conchiuso il 29 marzo 1923<sup><a href="#fn-d7e114" id="fnbck-d7e114">7</a></sup> tra la Confederazione Svizzera e il Principato del Liechtenstein (Trattato doganale), una regolamentazione d’eccezione relativa all’omologazione di medicamenti contenenti nuove sostanze attive.</dd>
<dt></dt>
<dd>Lo scambio di note dell’11 dicembre 2001 tra la Svizzera e il Liechtenstein concernente la validità della legislazione svizzera per gli agenti terapeutici nel Liechtenstein è completato come segue:</dd>
<dt></dt>
<dd>Le omologazioni di medicamenti contenenti nuove sostanze attive (New Chemical Entities, NCE o New Active Substances, NAS) concesse dall’Istituto svizzero per gli agenti terapeutici in virtù dell’articolo 9 della legge federale svizzera del 15 dicembre 2000<sup><a href="#fn-d7e130" id="fnbck-d7e130">8</a></sup> sui medicamenti e i dispositivi medici (Legge sugli agenti terapeutici, LATer) non sono riconosciute automaticamente nel Liechtenstein.</dd>
<dt></dt>
<dd>L’Istituto svizzero per gli agenti terapeutici informa immediatamente l’Ufficio della sanità del Liechtenstein su ogni nuovo medicamento contenente NCE o NAS omologato in Svizzera. L’Ufficio della sanità del Liechtenstein allestisce un elenco nel quale sono menzionati i medicamenti per i quali l’omologazione non è riconosciuta nel Liechtenstein. L’elenco è aggiornato regolarmente e pubblicato dall’Ufficio della sanità del Liechtenstein. Per i medicamenti che figurano in questo elenco l’omologazione è riconosciuta nel Liechtenstein dopo dodici mesi. Un riconoscimento anteriore o, in casi eccezionali, posteriore è possibile.</dd>
<dt></dt>
<dd>L’Ufficio della sanità del Liechtenstein può rilasciare autorizzazioni speciali per medicamenti per i quali l’omologazione concessa dall’Istituto svizzero per gli agenti terapeutici non è ancora stata riconosciuta nel Liechtenstein e che sono destinati al trattamento di un paziente specifico.</dd>
<dt></dt>
<dd>La validità del presente Accordo è limitata a cinque anni dalla sua entrata in vigore. Prima della scadenza del termine, le Parti contraenti esaminano tutte le modifiche da apportare alla presente regolamentazione in vista di un’applicazione ulteriore. A tal fine esse avviano per tempo negoziati sulla base del presente Accordo.</dd>
<dt></dt>
<dd>Se il Governo del Principato del Liechtenstein approva quanto precede, la presente nota e la nota di risposta del Liechtenstein costituiranno un accordo tra i due Governi, che entrerà in vigore il 1° giugno 2020.</dd>
<dt></dt>
<dd>Il Dipartimento federale degli affari esteri coglie l’occasione per rinnovare all’Ambasciata del Principato del Liechtenstein l’espressione della sua alta considerazione.»</dd>
</dl>
<p class="absatz ">L’Ambasciata del Principato del Liechtenstein si onora di comunicare al Dipartimento federale degli affari esteri che il Governo del Liechtenstein approva le disposizioni che precedono. La nota del Dipartimento e la risposta dell’Ambasciata costituiscono un accordo tra i due Governi, che entra in vigore il 1° giugno 2020.</p>
<p class="absatz ">L’Ambasciata del Principato del Liechtenstein rinnova al Dipartimento federale degli affari esteri l’assicurazione della sua alta considerazione.</p>
<p class="abstand1seite "></p>
<div class="footnotes">
<p id="fn-d7e54"><sup><a href="#fnbck-d7e54">1</a></sup><sup></sup> <a href="https://fedlex.data.admin.ch/eli/oc/2005/375" target="_blank">RU <b>2005</b> 2237</a></p>
<p id="fn-d7e64"><sup><a href="#fnbck-d7e64">2</a></sup><sup></sup> <a href="https://fedlex.data.admin.ch/eli/oc/2006/421" target="_blank">RU <b>2006</b> 2729</a></p>
<p id="fn-d7e74"><sup><a href="#fnbck-d7e74">3</a></sup><sup></sup> <a href="https://fedlex.data.admin.ch/eli/oc/2009/495" target="_blank">RU <b>2009</b> 3931</a></p>
<p id="fn-d7e84"><sup><a href="#fnbck-d7e84">4</a></sup><sup></sup> <a href="https://fedlex.data.admin.ch/eli/oc/2012/539" target="_blank">RU <b>2012</b> 4539</a></p>
<p id="fn-d7e94"><sup><a href="#fnbck-d7e94">5</a></sup><sup></sup> <a href="https://fedlex.data.admin.ch/eli/oc/2015/307" target="_blank">RU <b>2015</b> 1565</a></p>
<p id="fn-d7e105"><sup><a href="#fnbck-d7e105">6</a></sup><sup></sup> <a href="https://fedlex.data.admin.ch/eli/cc/2002/410" target="_blank">RS <b>0.812.101.951.4</b></a></p>
<p id="fn-d7e114"><sup><a href="#fnbck-d7e114">7</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p>
<p id="fn-d7e130"><sup><a href="#fnbck-d7e130">8</a></sup><sup></sup> <a href="https://fedlex.data.admin.ch/eli/cc/2001/422" target="_blank">RS <b>812.21</b></a></p>
</div>
</div></div>
</div></body>
</html>
