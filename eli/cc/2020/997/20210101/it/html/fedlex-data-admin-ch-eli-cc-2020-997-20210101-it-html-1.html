<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2020-997-20210101-it-docx</title>
</head>
<body><div id="lawcontent">
<div id="preface">
<!--442.128 --><p class="srnummer ">442.128 </p>
<h1 class="erlasstitel botschafttitel ">Ordinanza del DFI<br>concernente il regime di promozione in favore<br>di manifestazioni e progetti culturali</h1>
<p>del 29 ottobre 2020  (Stato 1° gennaio 2021)</p>
</div>
<div id="preamble">
<p>Il Dipartimento federale dell’interno (DFI),</p>
<p>visto l’articolo 28 capoverso 1 della legge dell’11 dicembre 2009<sup><a href="#fn-d6e21" id="fnbck-d6e21">1</a></sup> sulla promozione della cultura (LPCu),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><a href="https://fedlex.data.admin.ch/eli/oc/2020/997" target="_blank">RU <b>2020</b> 5933</a> <a href="https://fedlex.data.admin.ch/eli/cc/2011/854" target="_blank">RS <b>442.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Obiettivi di promozione</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Il sostegno ha lo scopo di promuovere manifestazioni e progetti culturali che: </p>
<dl>
<dt>a. </dt>
<dd>sono d’interesse nazionale e permettono al grande pubblico di confrontarsi con varie forme di espressione culturale; </dd>
<dt>b. </dt>
<dd>contribuiscono all’attuazione della Convenzione del 17 ottobre 2003<sup><a href="#fn-d6e54" id="fnbck-d6e54">2</a></sup> per la salvaguardia del patrimonio culturale immateriale.</dd>
</dl>
<div class="footnotes"><p id="fn-d6e54"><sup><a href="#fnbck-d6e54">2</a></sup> <a href="https://fedlex.data.admin.ch/eli/cc/2008/674" target="_blank">RS <b>0.440.6</b></a></p></div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Principi e ambiti di promozione</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Principi</a>
</h6>
<div class="collapseable"> <p><sup>1</sup> La Confederazione può realizzare manifestazioni e progetti propri, affidarne la realizzazione a terzi o sostenere manifestazioni e progetti di terzi. </p>
<p><sup>2</sup> Non sussiste alcun diritto a un sostegno.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ambiti di promozione</a>
</h6>
<div class="collapseable"> <p>Sono sostenuti manifestazioni e progetti nei seguenti ambiti:</p>
<dl>
<dt>a. </dt>
<dd>grande pubblico: manifestazioni culturali di interesse nazionale che permettono al grande pubblico di confrontarsi con varie forme di espressione culturale;</dd>
<dt>b. </dt>
<dd>salvaguardia del patrimonio culturale immateriale: manifestazioni e progetti volti a sensibilizzare e creare reti, ampliare il sapere e acquisire competenze nel campo del patrimonio culturale immateriale.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Requisiti di promozione</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Manifestazioni e progetti per il grande pubblico</a>
</h6>
<div class="collapseable"> <p><sup>1</sup> Le manifestazioni e i progetti per il grande pubblico devono soddisfare i seguenti requisiti:</p>
<dl>
<dt>a. </dt>
<dd>sono d’interesse nazionale;</dd>
<dt>b. </dt>
<dd>mirano a un pubblico complessivo di almeno 10 000 persone; se si svolgono su un lasso di tempo più lungo o in varie sedi devono essere esplicitamente riconoscibili come parte di un programma globale;</dd>
<dt>c.  </dt>
<dd>sono organizzati e realizzati principalmente da operatori culturali non professionisti;</dd>
<dt>d. </dt>
<dd>sono accessibili al pubblico, nella misura del possibile senza barriere;</dd>
<dt>e. </dt>
<dd>non sono a scopo di lucro;</dd>
<dt>f. </dt>
<dd>dispongono di una struttura organizzativa e finanziaria adeguata.</dd>
<dt>
<sup>2</sup> Sono d’interesse nazionale le manifestazioni e i progetti d’importanza determinante per le rispettive forme di espressione culturale o per più comunità linguistiche e culturali della Svizzera.</dt>
<dd class="clearfix"></dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Manifestazioni e progetti per la salvaguardia del patrimonio  culturale immateriale</a>
</h6>
<div class="collapseable"> <br><p>Le manifestazioni e i progetti per la salvaguardia del patrimonio culturale immateriale devono soddisfare i seguenti requisiti:</p>
<dl>
<dt>a.  </dt>
<dd>contribuiscono alla sensibilizzazione, alla creazione di reti, all’ampliamento delle conoscenze o all’acquisizione di competenze relative al patrimonio culturale immateriale; </dd>
<dt>b.  </dt>
<dd>sono rilevanti per gli enti promotori del patrimonio culturale immateriale;</dd>
<dt>c. </dt>
<dd>non sono a scopo di lucro;</dd>
<dt>d.  </dt>
<dd>si fondano su solide basi specialistiche;</dd>
<dt>e. </dt>
<dd>dispongono di una struttura organizzativa e finanziaria adeguata.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Criteri di promozione e calcolo dei contributi</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Criteri di promozione</a>
</h6>
<div class="collapseable"> <p>Le manifestazioni e i progetti sono valutati secondo i seguenti criteri:</p>
<dl>
<dt>a. </dt>
<dd>chiarezza e plausibilità della strategia;</dd>
<dt>b. </dt>
<dd>qualità contenutistica e specialistica della manifestazione o del progetto.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Calcolo dei contributi</a>
</h6>
<div class="collapseable"> <p><sup>1</sup> I contributi ammontano:</p>
<dl>
<dt>a. </dt>
<dd>per manifestazioni e progetti per il grande pubblico, al massimo al 20 per cento dei costi e a 200 000 franchi per manifestazione o progetto;</dd>
<dt>b. </dt>
<dd>per manifestazioni e progetti per la salvaguardia del patrimonio culturale immateriale, al massimo al 50 per cento dei costi e a 100 000 franchi per manifestazione o progetto.</dd>
</dl>
<p><sup>2</sup> L’attività volontaria può essere presa in considerazione come prestazione propria per il 10 per cento al massimo dei costi complessivi.</p>
<p><sup>3</sup> I contributi possono essere concessi in forma di garanzie di deficit.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Procedura e ulteriori disposizioni</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura</a>
</h6>
<div class="collapseable"> <p><sup>1</sup> L’Ufficio federale della cultura (UFC) decide circa l’erogazione dei contributi. </p>
<p><sup>2</sup> Per l’erogazione di contributi per manifestazioni e progetti per il grande pubblico l’UFC indice annualmente un bando di concorso. Le richieste devono essere inoltrate all’UFC entro il 1° settembre.</p>
<p><sup>3</sup> Per l’erogazione di contributi per manifestazioni e progetti per la salvaguardia del patrimonio culturale immateriale l’UFC può indire annualmente un bando di concorso. Può inoltre fissare una priorità tematica. L’UFC indica tale priorità tematica e il termine per l’inoltro delle richieste nel bando di concorso. </p>
<p><sup>4</sup> Le richieste devono documentare l’adempimento dei requisiti di promozione e contenere tutte le informazioni necessarie relative ai criteri di promozione.</p>
<p><sup>5</sup> L’UFC può concludere un contratto di prestazioni con i beneficiari di contributi finanziari. Il contratto stabilisce in particolare l’ammontare del contributo e le prestazioni che i beneficiari devono fornire.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Regola di priorità</a>
</h6>
<div class="collapseable"> <p>È data priorità alle richieste che soddisfano al meglio i criteri di promozione nel loro insieme. </p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Oneri</a>
</h6>
<div class="collapseable"> <p>I beneficiari di contributi sono tenuti a:</p>
<dl>
<dt>a. </dt>
<dd>rendere noto il sostegno concesso dall’UFC;</dd>
<dt>b. </dt>
<dd>fornire all’UFC tutte le informazioni necessarie concernenti la manifestazione o il progetto sostenuto;</dd>
<dt>c. </dt>
<dd>comunicare senza indugio all’UFC modifiche sostanziali della manifestazione o del progetto sostenuto;</dd>
<dt>d. </dt>
<dd>presentare all’UFC, entro tre mesi dalla conclusione della manifestazione o del progetto, un rapporto finale e un conto di chiusura.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo</a>
</h6>
<div class="collapseable"> <p>L’ordinanza del DFI del 5 luglio 2016<sup><a href="#fn-d6e263" id="fnbck-d6e263">3</a></sup> concernente il regime di promozione in favore di manifestazioni culturali e progetti è abrogata.</p>
<div class="footnotes"><p id="fn-d6e263"><sup><a href="#fnbck-d6e263">3</a></sup>  [<a href="https://fedlex.data.admin.ch/eli/oc/2016/460" target="_blank">RU <b>2016</b> 2829</a>]</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Disposizioni transitorie</a>
</h6>
<div class="collapseable"> <p>Alle procedure ancora in corso al momento dell’entrata in vigore della presente ordinanza si applica il diritto previgente.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2021.</p>
</div></article>
</div></section></main>
</div></body>
</html>
