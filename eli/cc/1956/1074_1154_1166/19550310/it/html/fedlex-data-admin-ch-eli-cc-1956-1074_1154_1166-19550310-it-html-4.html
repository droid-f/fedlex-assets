<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.192.120.242.2 --><p class="srnummer ">0.192.120.242.2 </p>
<p class="ref "> RU <b>1956</b> 1168; FF <b>1955</b> II 377 ediz. ted. 389 ediz. franc.</p>
<h1 class="erlasstitel botschafttitel ">Scambio di lettere<br>del 10 marzo 1955 tra la Svizzera<br>e l’Organizzazione Meteorologica Mondiale<br>sullo statuto giuridico di questa Organizzazione in Svizzera</h1>
<p class="erlasssubtitel ">Approvato dall’Assemblea federale il 29 settembre 1955<sup><a href="#fn-d7e24" id="fnbck-d7e24">1</a></sup></p>
<p class="erlassdatum "> (Stato 10  marzo 1955)</p>
<div class="footnotes"><p id="fn-d7e24"><sup><a href="#fnbck-d7e24">1</a></sup><sup></sup> Art. 1 lett. a del DF del 29 set. 1955 (<a href="https://fedlex.data.admin.ch/eli/oc/1956/1061_1141_1153" target="_blank">RU <b>1956</b> 1153</a>).</p></div>
</div>
<div id="preamble"><div>
<p class="absatz09pt man-text-align-right "><i>Traduzione</i><sup><a href="#fn-d7e39" id="fnbck-d7e39">2</a></sup></p>
<?del-struct abstand4pt><?del-struct abstand4pt><p></p>
<div class="table layout-table"><table><tr>
<td><p class="man-template-tab-krpr ">Organizzazione meteorologica mondiale</p></td>
<td>
<p class="man-template-tab-krpr ">Ginevra, 10 marzo 1955</p>
<p class="man-template-tab-krpr "></p>
<p class="man-template-tab-krpr ">Al Dipartimento politico federale</p>
<p class="man-template-tab-krpr ">Berna</p>
</td>
</tr></table></div>
<?del-struct abstand18pt><p class="absatz ">Signor Ministro,</p>
<p class="absatz ">Animato dal desiderio di soddisfare le premure del Consiglio Federale intese a precisare gli oggetti indicati qui di seguito, contenuti nell’accordo che determina lo statuto dell’Organizzazione Meteorologica Mondiale in Svizzera<sup><a href="#fn-d7e65" id="fnbck-d7e65">3</a></sup>, ho l’onore di comunicarLe che aderisco alla richiesta formulata dal Consiglio Federale di interpretarli nel modo seguente:</p>
<p class="man-template-tab-untertit ">1. Esenzione dall’imposta sulla cifra d’affari<br>(art. 10 dell’accordo)</p>
<p class="absatz ">Per ragioni di uniformità, il Consiglio Federale Svizzero ritiene opportuno di dare a questo articolo un’applicazione analoga a quella data al corrispondente articolo dell’accordo conchiuso tra il Consiglio Federale Svizzero e l’Organizzazione Mondiale della Sanità<sup><a href="#fn-d7e80" id="fnbck-d7e80">4</a></sup>. L’Organizzazione Meteorologica Mondiale non dovrebbe, di conseguenza, esigere, di massima, l’esenzione dalle imposte indirette e dalle tasse sulle vendite comprese nei prezzi dei beni mobili e immobili. Essa dovrebbe limitare detta esenzione alle compere importanti, cioè a quelle il Cui importo fatturato supera i franchi 100, effettuate per i suoi usi ufficiali e nel cui prezzo sono comprese le imposte e le tasse di tale natura. Trattandosi della cifra d’affari, il rimborso è effettuato a richiesta dell’Organizzazione mediante una procedura analoga a quella già in uso con l’Organizzazione Mondiale della Sanità.</p>
<p class="man-template-tab-untertit ">2. Immunità diplomatiche del Segretario Generale e di alcuni<br>alti funzionari (art. 16 dell’accordo)</p>
<p class="absatz ">È inteso che in materia d’immunità fiscale, gli alti funzionari svizzeri, contemplati dal presente articolo, godono soltarito dell’esenzione dalle imposte federali, cantonali e comunali sullo stipendio, sulle gratificazioni e sulle indennità che sono loro versate dall’Organizzazione, così come è stabilito altrove (art. 17, lett. b).</p>
<p class="man-template-tab-untertit ">3. Situazione fiscale dei personale che non fa più parte<br>dell’Organizzazione (art. 17, lett. b, dell’accordo<br>e art. 10 della convenzione di esecuzione<b><sup><a href="#fn-d7e103" id="fnbck-d7e103">5</a></sup></b></p>
<p class="absatz ">Non sono esenti dagli obblighi fiscali i versamenti periodici (annuali, mensili, ecc.), effettuati a una persona che non fa più parte dell’Organizzazione, a titolo di pensione o in conformità di qualsiasi accordo di previdenza sociale.</p>
<p class="man-template-tab-untertit ">4. Definizione del termine «funzionario» contenuto nell’accordo</p>
<p class="absatz ">Il termine «funzionario», in quanto contenuto nel testo dell’accordo, è interpretato conformemente alla consuetudine stabilita per le altre istituzioni specializzate delle Nazioni Unite con sede a Ginevra.</p>
<p class="man-template-tab-untertit ">5. Elenco dei funzionari dell’OMM e dei membri della loro famiglia<br>titolari della carta d’identità (art. 6 della convenzione di esecuzione)</p>
<p class="absatz ">L’Organizzazione Meteorologica Mondiale comunica regolarmente al Dipartimento politico federale l’elenco dei funzionari dell’Organizzazione e dei membri della loro famiglia, indicando per ciascuno di essi la data di nascita, la cittadinanza, il domicilio in Svizzera e la categoria o la classe di funzione alla quale essi appartengono.</p>
<?del-struct abstand18pt><p class="absatz ">Voglia gradire, Signor Ministro, l’espressione della mia alta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td>
<p class="unterschriftenfi1 ">Il Segretario generale ad interim</p>
<p class="unterschriftenfi ">G. Swoboda</p>
</td>
</tr></table></div>
<?del-struct abstand4pt><div class="footnotes">
<p id="fn-d7e39"><sup><a href="#fnbck-d7e39">2</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e65"><sup><a href="#fnbck-d7e65">3</a></sup><sup></sup> <a href="https://fedlex.data.admin.ch/eli/cc/1956/1063_1143_1155" target="_blank">RS <b>0.192.120.242</b></a></p>
<p id="fn-d7e80"><sup><a href="#fnbck-d7e80">4</a></sup><sup></sup> <a href="https://fedlex.data.admin.ch/eli/cc/1956/1120_1198_1210" target="_blank">RS <b>0.192.120.281</b></a></p>
<p id="fn-d7e103"><sup><a href="#fnbck-d7e103">5</a></sup><sup></sup> <a href="https://fedlex.data.admin.ch/eli/cc/1956/1070_1150_1162" target="_blank">RS <b>0.192.120.242.1</b></a></p>
</div>
</div></div>
</div></body>
</html>
