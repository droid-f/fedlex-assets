<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.721.194.545--><p class="srnummer ">0.721.194.545</p>
<p class="ref "> RU <b>1953</b> 419; FF <b>1951 </b>608</p>
<p class="man-template-tab-krpr-kurs man-font-style-italic ">Testo originale</p>
<h1 class="erlasstitel botschafttitel ">Convenzione<br>tra la Confederazione Svizzera<br>e la Repubblica Italiana<br>concernente la correzione della Roggia Molinara<br>(Comuni di Chiasso e di Como)</h1>
<p class="erlasssubtitel ">Conchiusa il 5 aprile 1951<br>Approvata dall’Assemblea federale il 3 ottobre 1951<sup><a href="#fn-d7e30" id="fnbck-d7e30">1</a></sup><br>Istrumenti di ratificazione scambiati il 18 aprile 1953<br>Entrata in vigore il 18 aprile 1953</p>
<p class="erlassdatum "></p>
<div class="footnotes"><p id="fn-d7e30"><sup><a href="#fnbck-d7e30">1</a></sup><sup></sup> Art. 1 n. 2 del DF del 3 ott. 1951 (<a href="https://fedlex.data.admin.ch/eli/oc/1953/401_401_413" target="_blank">RU <b>1953</b> 413</a>).</p></div>
</div>
<div id="preamble"><div>
<p class="man-template-autor ">La Confederazione Svizzera<br>e<br>La Repubblica Italiana</p>
<p class="absatz ">considerato che, nel loro corso attuale, le acque della Roggia Molinara provocano impaludamenti ai terreni circorstanti e, in periodi di pioggia, inondazioni,</p>
<p class="absatz ">ritenuto che in conseguenza di ciò, le condizioni igieniche sono insoddisfacenti,</p>
<p class="absatz ">visto che è invero necessario, per rimediare a tali difettosità, di canalizzare la Roggia con nuova opera artificiale permanente e rettificare a tal fine il corso eccezionalmente sinuoso della Roggia stessa, hanno deciso di conchiudere la presente Convenzione.</p>
<p class="absatz ">Essi hanno a tal fine designato quali loro plenipotenziari,</p>
<p class="absatzkurs man-font-style-italic ">(seguono i nomi dei plenipotenziari)</p>
<p class="absatz ">i quali, dopo essersi comunicati i loro pieni poteri e averli trovati in buona e debita forma, hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">La Roggia Molinara fra i comuni di Chiasso e di Como è da correggere sulla base del progetto compilato dal comune di Chiasso in data del 9 maggio 1949, progetto approvato dal comune di Como il 9 marzo 1950 e che fa parte integrante della presente Convenzione (vedi allegati n. 1 e 2)<sup><a href="#fn-d7e72" id="fnbck-d7e72">2</a></sup>.</p>
<p class="absatz ">L’asse del nuovo canale s’identifica col tracciato del confine rettificato conformemente alla Convenzione concernente la rettifica della frontiera stipulata il 5 aprile 1951<sup><a href="#fn-d7e80" id="fnbck-d7e80">3</a></sup>.</p>
<div class="footnotes">
<p id="fn-d7e72"><sup><a href="#fnbck-d7e72">2</a></sup><sup></sup> Non pubblicati nella RU.</p>
<p id="fn-d7e80"><sup><a href="#fnbck-d7e80">3</a></sup><sup></sup> <a href="https://fedlex.data.admin.ch/eli/cc/1953/403_403_415" target="_blank">RS <b>0.132.454.22</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">La spesa per la costruzione del canale nonché per la rimozione ed il ripristino in opera della rete italiana a protezione della linea di confine viene ripartita nel modo seguente:</p>
<p class="absatz ">Quattro quinti al comune di Chiasso ed un quinto al comune di Como, come stabilito nella Convenzione, dell’8 marzo 1950<sup><a href="#fn-d7e98" id="fnbck-d7e98">4</a></sup> fra i delegati dei comuni di Chiasso e di Como.</p>
<p class="absatz ">Le spese suppletorie per lavori che si rendessero necessari durante l’esecuzione saranno sopportate dai comuni interessati nella stessa proporzione.</p>
<div class="footnotes"><p id="fn-d7e98"><sup><a href="#fnbck-d7e98">4</a></sup><sup></sup> Non pubblicata nella RU.</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Riservata l’approvazione del Dipartimento delle pubbliche costruzioni del Cantone Ticino e delle competenti Autorità italiane, gli Uffici tecnici dei comuni di Chiasso e di Como prenderanno gli accordi necessari per l’esecuzione dell’opera e la fornitura dei materiali.</p>
<p class="absatz ">L’Ufficio tecnico del Cantone Ticino ed il competente Ufficio della Provincia di Como si intenderanno per la sorveglianza dell’esecuzione dei lavori di correzione e per l’allestimento della liquidazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Gli impianti ed i macchinari di cantiere nonché il materiale da costruzione impiegati per l’esecuzione dei lavori saranno reciprocamente esonerati dalle tasse doganali e da qualsiasi altra imposta. Restano riservate le misure di controllo delle rispettive amministrazioni doganali.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">Le competenti Autorità svizzere ed italiane procederanno al collaudo della nuova opera non appena i lavori saranno ultimati. Il collaudo implica l’accettazione definitiva dell’opera, con riserva dell’esecuzione di eventuali lavori complementari di poca importanza.</p>
<p class="absatz ">Dalla data del collaudo le competenti Autorità dei due Paesi s’impegnano a mantenere in buone condizioni il canale e ad assumere a proprio carico le spese relative alla manutenzione di quelle parti dell’opera sottoposte alla sovranità territoriale di ciascun Stato.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">La presente Convenzione sarà ratificata e gli istrumenti di ratificazione saranno scambiati a Roma il più presto possibile.</p>
<p class="absatz ">Essa entra in vigore alla data dello scambio degli istrumenti di ratifica.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari sopra nominati hanno firmato la presente Convenzione.</p>
<p class="absatz ">Fatto a Chiasso il 5 aprile 1951.</p>
<p></p>
<div class="table layout-table"><table><tr>
<td><p class="unterschriften1 ">ing. Walter Schurter</p></td>
<td><p class="unterschriften1 ">ing. Giuseppe Merla</p></td>
</tr></table></div>
<p class="absatz "></p>
<p class="abstand1seite "></p>
</div></section></main>
</div></body>
</html>
