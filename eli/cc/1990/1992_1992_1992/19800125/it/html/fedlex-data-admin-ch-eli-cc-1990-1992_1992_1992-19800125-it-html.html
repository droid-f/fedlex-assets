<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1990-1992_1992_1992-19800125-it-docx</title>
</head>
<body><div id="lawcontent">
<div id="preface">
<p> (Stato 10  giugno 1997)0.784.403.332<sup><a href="#fn-d758e7">1</a></sup>AS AS</p>
<!--0.784.403.332--><p class="srnummer">0.784.403.332</p>
<h1 class="erlasstitel">Scambio<br>di lettere del 18 aprile 1979/10 gennaio 1980<br>tra la Svizzera e la Spagna concernente il rilascio<br>di licenze di radioamatori</h1>
<?del-struct abstand18pt><p>Entrato in vigore il 25 gennaio 1980</p>
<p></p>
<div class="footnotes"><p id="fn-d758e7"><sup>1</sup> <a href="https://fedlex.data.admin.ch/eli/oc/1990/1992_1992_1992">RU <b>1990</b> 1992</a></p></div>
</div>
<div id="preamble">
<p>Traduzione<i><sup><a href="#fn-d758e36">2</a></sup></i></p>
<p></p>
<div class="table"><table border="1">
<tr>
<td><p>Il Capo del Dipartimento federale</p></td>
<td><p>Berna, 10 gennaio 1980</p></td>
</tr>
<tr>
<td><p>degli Affari Esteri</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>A Sua Eccellenza</p></td>
</tr>
<tr>
<td><p></p></td>
<td><p>Signor Nicolas Mártín Alonso</p></td>
</tr>
<tr>
<td><p></p></td>
<td><p>Ambasciatore Straordinario</p></td>
</tr>
<tr>
<td><p></p></td>
<td><p>e Plenipotenziario di Spagna</p></td>
</tr>
<tr>
<td><p></p></td>
<td><p>in Svizzera</p></td>
</tr>
<tr>
<td><p></p></td>
<td><p>Berna</p></td>
</tr>
</table></div>
<p>Signor Ambasciatore,</p>
<p>Ho l’onore di riferirmi alla lettera di Vostra Eccellenza, in data 18 aprile 1979, del seguente tenore:</p>
<dl>
<dt>«Mi pregio proporvi la conclusione di un accordo tra i Governi della Svizzera e della Spagna per l’attribuzione di reciproche autorizzazioni onde permettere ai radioamatori di uno dei due Paesi di utilizzare, nell’altro Paese, le proprie emittenti nel rispetto delle condizioni qui appresso:</dt>
<dd><dl>
<dt>1.</dt>
<dd>Ogni persona fisica titolare di una licenza di radioamatori rilasciata dal proprio Governo e che utilizza un’emittente radioamatori autorizzata da quest’ultimo, potrà, previo consenso del Governo dell’altra Parte, su base reciproca e alle condizioni stabilite negli articoli qui appresso, utilizzare dette emittenti sul territorio di quest’ultima Parte.</dd>
<dt>2.</dt>
<dd>Ogni persona fisica titolare di una licenza di radioamatori rilasciata dal proprio Governo dovrà, prima di poter utilizzare un’emittente ai sensi del paragrafo 1, ricevere a tal fine un’autorizzazione dall’Ufficio dell’altro Governo.</dd>
<dt>3.</dt>
<dd>La licenza per l’utilizzazione di un’emittente radioamatori sarà rilasciata unicamente alle persone residenti in uno dei due Paesi interessati sempreché la persona in questione fruisca di un permesso di dimora superiore a tre mesi. Ove il soggiorno fosse inferiore a tale durata, verrà rilasciata un’autorizzazione valida per il periodo specificato.</dd>
<dt>4.</dt>
<dd>L’autorità competente può rifiutare una licenza o una concessione e può anche annullare un’autorizzazione rilasciata precedentemente senza informare il radioamatore né le autorità dell’altro Paese in merito alle motivazioni giustificanti la sua decisione.</dd>
<dt>5. </dt>
<dd>Ogni radioamatore spagnolo che utilizza la propria emittente sul territorio della Confederazione elvetica, come anche ogni radioamatore svizzero che utilizza la propria emittente sul territorio spagnolo, sottostà alle leggi e regolamenti ivi in vigore.</dd>
</dl></dd>
<dt>Se questo progetto ha il benestare del Governo svizzero propongo che la presente nota e la risposta costituiscano un accordo tra i due Governi che entrerà in vigore quindici giorni dopo la data della risposta e che potrà essere denunciato in ogni momento da ciascuna Parte mediante preavviso scritto di sessanta (60) giorni.»</dt>
<dd></dd>
</dl>
<p>Ho l’onore di informare Vostra Eccellenza che il Consiglio federale approva quanto precede restando inteso che il paragrafo 4 dell’accordo di reciprocità non dà diritto alle Parti contraenti di trattare i cittadini dell’altra Parte in modo meno favorevole dei propri cittadini.</p>
<p>La Sua lettera e la presente risposta costituiscono un accordo tra i due Governi che entrerà in vigore quindici giorni dopo la data della presente, ossia il 25 gennaio 1980.</p>
<p>Gradisca, signor Ambasciatore, l’assicurazione della mia alta considerazione.</p>
<p></p>
<div class="table"><table border="1"><tr>
<td><p></p></td>
<td><p>Pierre Aubert</p></td>
</tr></table></div>
<p></p>
<div class="footnotes"><p id="fn-d758e36"><sup>2</sup> Il testo originale è pubblicato sotto lo stesso numero nell’ediz. franc. della presente Rac­colta.</p></div>
</div>
</div></body>
</html>
