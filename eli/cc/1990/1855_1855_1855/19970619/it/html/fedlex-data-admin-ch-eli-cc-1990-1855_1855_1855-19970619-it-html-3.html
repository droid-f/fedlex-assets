<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p> (Stato 8  aprile 2003)0.142.114.182Nicht löschen bitte "<sup><a href="#fn-d7e6" id="fnbck-d7e6">1</a></sup> " !! </p>
<!--0.142.114.182--><p class="srnummer ">0.142.114.182</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e21" id="fnbck-d7e21">2</a></sup></i></p>
<h1 class="erlasstitel botschafttitel ">Scambio di note dei 7 agosto 1990<br>tra la Svizzera e l’Ungheria<br>concernente la soppressione reciproca del visto</h1>
<p class="erlasssubtitel ">Entrato in vigore il 22 agosto 1990</p>
<p class="erlassdatum "> (Stato 8  aprile 2003)</p>
<div class="footnotes">
<p id="fn-d7e6"><sup><a href="#fnbck-d7e6">1</a></sup> <a href="https://fedlex.data.admin.ch/eli/oc/1990/1855_1855_1855" target="_blank">RU <b>1990</b> 1855 </a></p>
<p id="fn-d7e21"><sup><a href="#fnbck-d7e21">2</a></sup><sup></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p>
</div>
</div>
<div id="preamble"><div>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata di Svizzera</p></td>
<td><p class="man-template-tab-krpr ">Budapest, 7 agosto 1990</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ministero degli Affari Esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">della Repubblica di Ungheria</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "><u>Budapest</u></p></td>
</tr>
</table></div>
<p class="absatz ">L’Ambasciata di Svizzera complimenta il Ministero degli Affari Esteri della Repubblica di Ungheria e si pregia di dichiarare ricevuta la sua nota del 7 agosto 1990 del seguente tenore:</p>
<dl>
<dt>«1.<sup><a href="#fn-d7e76" id="fnbck-d7e76">3</a></sup> </dt>
<dd>I cittadini svizzeri titolari di un passaporto nazionale valido o di una carta d’identità nazionale valida sono autorizzati a entrare in Ungheria senza visto e a soggiornarvi sempreché la durata del soggiorno non superi 90 giorni e non vi svolgano un’attività lucrativa.</dd>
<dt>2.<sup><a href="#fn-d7e91" id="fnbck-d7e91">4</a></sup> </dt>
<dd>I cittadini ungheresi titolari di un passaporto nazionale valido o di una carta d’identità nazionale valida sono autorizzati a entrare in Svizzera senza visto e a soggiornarvi sempreché la durata del soggiorno non superi 90 giorni e non vi svolgano un’attività lucrativa.</dd>
<dt>3. </dt>
<dd>I cittadini svizzeri che desiderano soggiornare in Ungheria per un periodo superiore a tre mesi o svolgervi un’attività lucrativa devono procurarsi, prima di entrare in Ungheria, un visto di entrata presso la competente rappresentanza diplomatica o consolare ungherese. I titolari di un passaporto diplomatico, di servizio o speciale non soggiacciono a detta esigenza.</dd>
<dt>4. </dt>
<dd>I cittadini ungheresi che desiderano soggiornare in Svizzera per un periodo superiore a tre mesi o svolgervi un’attività lucrativa devono procurarsi, prima di entrare in Svizzera, un visto di entrata presso la competente rappresentanza diplomatica o consolare svizzera. I titolari di un passaporto diplomatico, di servizio o speciale non soggiacciono a detta esigenza.</dd>
<dt>5. </dt>
<dd>I cittadini svizzeri e ungheresi domiciliati nell’altro Stato contraente possono ritornarvi senza visto alcuno sempreché siano in possesso di un’autorizzazione di residenza valida.</dd>
<dt>6. </dt>
<dd>I cittadini di uno degli Stati contraenti che desiderano lasciare il territorio dell’altro Stato sono esonerati dal visto di uscita o da qualsiasi altra formalità.</dd>
<dt>7. </dt>
<dd>Le due Parti si impegnano a riammettere in qualsiasi momento e senza formalità particolari, ai sensi delle disposizioni del presente Accordo, i propri cittadini entrati regolarmente nel territorio dell’altro Stato contraente.</dd>
<dt>8. </dt>
<dd>Il presente Accordo non esonera i cittadini svizzeri e ungheresi dall’obbligo di conformarsi alle disposizioni che regolano l’entrata degli stranieri nel territorio dell’altro Stato contraente né alle altre prescrizioni e leggi vigenti disciplinanti il soggiorno.</dd>
<dt>9. </dt>
<dd>Le competenti autorità delle due Parti si riservano il diritto di negare l’entrata ed il soggiorno nel proprio territorio alle persone che potrebbero mettere in pericolo l’ordine o la sicurezza pubblica o la cui presenza nel Paese risultasse illegale.</dd>
<dt>10. </dt>
<dd>Ciascun Stato contraente può, per ragioni di ordine pubblico, sospendere temporaneamente, totalmente o in parte, le disposizioni del presente Accordo. La sospensione e la rimessa in vigore dell’Accordo dovranno essere notificate immediatamente all’altra Parte contraente per via diplomatica.</dd>
<dt>11. </dt>
<dd>Il presente Accordo si applica anche al Principato del Liechtenstein.</dd>
<dt>12. </dt>
<dd>Il presente Accordo è redatto in lingua tedesca e ungherese, le due versioni facenti parimenti fede. »</dd>
</dl>
<p class="absatz ">L’Ambasciata dì Svizzera si onora di confermare che il Consiglio federale svizzero approva le disposizioni che precedono. La nota del Ministero degli Affari Esteri della Repubblica d’Ungheria, del 7 agosto 1990, con la presente risposta costituiscono un Accordo tra i due Governi che entrerà in vigore 15 giorni dopo la ricezione della presente risposta.</p>
<p class="absatz ">L’Accordo può essere denunciato in qualsiasi momento mediante preavviso di tre mesi. La denuncia deve essere comunicata all’altra Parte contraente per via diplomatica.</p>
<p class="absatz ">L’Ambasciata di Svizzera coglie l’occasione per rinnovare al Ministero degli Affari Esteri della Repubblica d’Ungheria l’espressione della sua alta considerazione.</p>
<div class="footnotes">
<p id="fn-d7e76"><sup><a href="#fnbck-d7e76">3</a></sup><sup></sup> Nuovo testo giusta l’Acc. del 4 giu. 1997 (<a href="https://fedlex.data.admin.ch/eli/oc/2003/126" target="_blank">RU <b>2003</b> 626</a>).</p>
<p id="fn-d7e91"><sup><a href="#fnbck-d7e91">4</a></sup><sup></sup> Nuovo testo giusta l’Acc. del 4 giu. 1997 (<a href="https://fedlex.data.admin.ch/eli/oc/2003/126" target="_blank">RU <b>2003</b> 626</a>).</p>
</div>
</div></div>
</div></body>
</html>
