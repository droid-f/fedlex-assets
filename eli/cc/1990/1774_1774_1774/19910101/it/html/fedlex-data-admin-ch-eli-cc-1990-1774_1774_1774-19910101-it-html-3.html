<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.413--><p class="srnummer ">510.413</p>
<h1 class="erlasstitel botschafttitel ">Ordinanza <br>sulla procedura di tutela del segreto <br>in occasione di mandati con contenuto classificato <br>dal punto di vista militare</h1>
<h2 class="erlasskurztitel ">(Ordinanza sulla tutela del segreto)</h2>
<p class="erlassdatum ">del 29 agosto 1990 (Stato 1° gennaio 1991)</p>
</div>
<div id="preamble"><div>
<p class="man-template-autor ">Il Dipartimento militare federale,</p>
<p class="ingress ">visto l’articolo 9<sup>bis</sup> dell’ordinanza del 31 gennaio 1968<sup><a href="#fn-d7e27" id="fnbck-d7e27">1</a></sup> sulle attribuzioni,</p>
<p class="man-template-verb ">ordina:</p>
<div class="footnotes"><p id="fn-d7e27"><sup><a href="#fnbck-d7e27">1</a></sup><sup></sup><sup> </sup><a href="https://fedlex.data.admin.ch/eli/cc/1995/5275_5275_5275" target="_blank">RS <b>510.21</b></a></p></div>
</div></div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  In generale</a>
</h1>
<div class="collapseable">
<section id="chap_1/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_1">Sezione 1:  Campo d’applicazione</a>
</h2>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> La presente ordinanza vale per tutti i mandati il cui contenuto è classificato dal punto di vista militare.</p>
<p class="absatz "><sup>2</sup> La procedura volta a tutelare il segreto comprende i provvedimenti di natura personale, materiale e amministrativa atti a garantire la tutela del segreto sulle informazioni militari classificate che devono essere trattate fuori del Dipartimento militare federale, dell’Ufficio centrale federale degli stampati e del materiale e dell’Ufficio delle costruzioni federali.</p>
</div></article></div></section><section id="chap_1/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_2">Sezione 2:  Definizioni</a>
</h2>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Mandanti e mandatari</a>
</h6>
<div class="collapseable">
<p class="absatz "><sup>1</sup> Sono considerati mandanti: gli aggruppamenti, gli uffici e gli altri servizi del Dipartimento militare federale, l’Ufficio centrale federale degli stampati e del materiale, l’Ufficio delle costruzioni federali e, in servizio attivo, il comando dell’esercito.</p>
<p class="absatz "><sup>2</sup> Sono considerati mandatari: i servizi pubblici estranei al Dipartimento militare federale, all’Ufficio centrale federale degli stampati e del materiale e all’Ufficio delle costruzioni federali, nonché le aziende private o le persone per cui sono previsti la presa in consegna e il trattamento di informazioni classificate.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Incaricato della tutela del segreto</a>
</h6>
<div class="collapseable"><p class="absatz ">L’incaricato della tutela del segreto è la persona di collegamento del mandatario con l’Ufficio federale del DMF per la protezione e la sicurezza (UCS) per tutte le questioni relative all’applicazione regolamentare delle misure concernenti la tutela del segreto e la sicurezza.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Elenco delle classificazioni</a>
</h6>
<div class="collapseable">
<p class="absatz "><sup>1</sup> L’elenco delle classificazioni assegna le informazioni degne di protezione alle categorie di classificazione SEGRETO e CONFIDENZIALE (art. 4 e 5 dell’O del 1° mag. 1990<sup><a href="#fn-d7e85" id="fnbck-d7e85">2</a></sup> sulla protezione d’informazioni).</p>
<p class="absatz "><sup>2</sup> Il mandante allestisce l’elenco delle classificazioni secondo le istruzioni del capo dello Stato maggiore generale e lo trasmette al mandatario a cui è stata fatta l’offerta insieme alla documentazione per la presentazione dell’offerta.</p>
<p class="absatz "><sup>3</sup> L’elenco delle classificazioni è definito dal mandante dopo aver sentito il mandatario ed è completato con tutte le osservazioni necessarie per la classificazione e il trattamento di informazioni protette.</p>
<p class="absatz "><sup>4</sup> Il mandante consegna all’UCS una copia di ogni elenco delle classificazioni.</p>
<div class="footnotes"><p id="fn-d7e85"><sup><a href="#fnbck-d7e85">2</a></sup><sup></sup><sup> </sup><a href="https://fedlex.data.admin.ch/eli/cc/2007/414" target="_blank">RS <b>510.411</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Verbale di sicurezza</a>
</h6>
<div class="collapseable"><p class="absatz ">Nel verbale di sicurezza sono fissate le misure di sicurezza. Esso va firmato dall’UCS e dal mandatario.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Controlli di sicurezza relativi alle persone</a>
</h6>
<div class="collapseable">
<p class="absatz ">I controlli di sicurezza relativi alle persone, secondo le istruzioni dell’ordinanza del 9 maggio 1990<sup><a href="#fn-d7e119" id="fnbck-d7e119">3</a></sup> concernente i controlli di sicurezza relativi alle persone nel campo militare, hanno lo scopo di escludere chiunque non sembri idoneo a trattare informazioni classificate.</p>
<div class="footnotes"><p id="fn-d7e119"><sup><a href="#fnbck-d7e119">3</a></sup><sup></sup><sup> </sup><a href="https://fedlex.data.admin.ch/eli/cc/1990/748_748_748" target="_blank">RS <b>510.418</b></a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Attestato di sicurezza</a>
</h6>
<div class="collapseable"><p class="absatz ">L’attestato di sicurezza conferma che un mandatario adempie le condizioni necessarie per trattare informazioni classificate.</p></div></article>
</div></section><section id="chap_1/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_3">Sezione 3:  Procedura di tutela del segreto</a>
</h2>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura normale</a>
</h6>
<div class="collapseable">
<p class="absatz ">La procedura normale si suddivide nelle fasi seguenti:</p>
<dl>
<dt>a. </dt>
<dd>inchiesta preliminare su un possibile mandatario (art. 12);</dd>
<dt>b. </dt>
<dd>comunicazione del mandato (art. 22);</dd>
<dt>c. </dt>
<dd>allestimento di un verbale di sicurezza (art. 5);</dd>
<dt>d. </dt>
<dd>attestato di sicurezza (art. 7 e 16).</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Procedura abbreviata</a>
</h6>
<div class="collapseable"><p class="absatz ">Non si procede all’inchiesta preliminare se il mandatario è già in possesso di un attestato di sicurezza. In tal caso la procedura inizia con la comunicazione del mandato (art. 22).</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Procedura semplificata</a>
</h6>
<div class="collapseable">
<p class="absatz "><sup>1</sup> Per lavori in impianti militari di zone protette 2 e 3, l’UCS può semplificare la procedura secondo l’ordinanza concernente la protezione delle opere militari.</p>
<p class="absatz "><sup>2</sup> La procedura semplificata comprende almeno l’inchiesta di sicurezza sulle persone alle quali sarà autorizzato l’accesso, secondo l’ordinanza del 9 maggio 1990<sup><a href="#fn-d7e179" id="fnbck-d7e179">4</a></sup> concernente i controlli di sicurezza relativi alle persone nel campo militare. L’UCS decide, caso per caso, sulla necessità di adottare ulteriori misure.</p>
<div class="footnotes"><p id="fn-d7e179"><sup><a href="#fnbck-d7e179">4</a></sup><sup></sup><sup> </sup><a href="https://fedlex.data.admin.ch/eli/cc/1990/748_748_748" target="_blank">RS <b>510.418</b></a></p></div>
</div></article>
</div></section>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2:  Competenza e procedura</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1:  Ufficio centrale del DMF per la protezione e la sicurezza (UCS)</a>
</h2>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> In generale</a>
</h6>
<div class="collapseable">
<p class="absatz "><sup>1</sup> L’applicazione della procedura di tutela del segreto è compito dell’UCS. L’UCS regola con istruzioni tecniche lo svolgimento cronologico della procedura di tutela del segreto e l’impiego dei singoli moduli e documenti d’istruzione.</p>
<p class="absatz "><sup>2</sup> Per i mandatari all’estero valgono disposizioni particolari. L’invio all’estero di informazioni classificate è subordinato all’autorizzazione dell’UCS.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Inchiesta preliminare</a>
</h6>
<div class="collapseable"><p class="absatz ">Su domanda del mandante, l’UCS conduce un’inchiesta preliminare sui possibili mandatari. Esso decide sulla necessità di un attestato di sicurezza e sul preventivo allestimento di controlli di sicurezza relativi alle persone.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Decisione preliminare</a>
</h6>
<div class="collapseable"><p class="absatz ">Basandosi sull’inchiesta preliminare, l’UCS decide d’intesa con il mandante se terzi, in previsione della stipulazione di un contratto, possono avere accesso a informazioni militari classificate e stabilisce quale procedura di tutela del segreto deve essere applicata.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Inchiesta sulla sicurezza delle persone</a>
</h6>
<div class="collapseable">
<p class="absatz "><sup>1</sup> Basandosi sulla comunicazione delle persone allestita dal mandatario, l’UCS conduce un’inchiesta sulla sicurezza delle persone.</p>
<p class="absatz "><sup>2</sup> L’UCS comunica al mandatario quali persone sono autorizzate a trattare informazioni classificate.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Misure di sicurezza</a>
</h6>
<div class="collapseable">
<p class="absatz "><sup>1</sup> D’intesa con il mandante e il mandatario, l’UCS allestisce il verbale di sicurezza in base alla comunicazione del mandato.</p>
<p class="absatz "><sup>2</sup> D’intesa con il mandante e il mandatario, l’UCS può adattare in ogni momento le misure di sicurezza, se le circostanze lo richiedono.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Attestato di sicurezza</a>
</h6>
<div class="collapseable">
<p class="absatz "><sup>1</sup> L’attestato di sicurezza, che ha una validità di 5 anni, è rilasciato dall’UCS. L’UCS può rinnovarlo, su richiesta del mandatario, prima della scadenza di detta validità.</p>
<p class="absatz "><sup>2</sup> D’intesa con il mandante e dopo aver sentito il mandatario, l’UCS può revocare un attestato di sicurezza se il mandatario non adempie gli obblighi menzionati nel verbale di sicurezza.</p>
<p class="absatz "><sup>3</sup> L’UCS tiene un elenco degli attestati di sicurezza validi.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Controlli di sicurezza</a>
</h6>
<div class="collapseable"><p class="absatz ">L’UCS può in ogni momento effettuare controlli di sicurezza presso il mandante ed il mandatario.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Collaborazione con l’incaricato della tutela del segreto</a>
</h6>
<div class="collapseable"><p class="absatz ">Di regola, l’UCS tiene rapporti diretti con l’incaricato della tutela del segreto del mandatario.</p></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Istruzione dell’incaricato della tutela del segreto</a>
</h6>
<div class="collapseable"><p class="absatz ">L’istruzione dell’incaricato della tutela del segreto nell’ambito della procedura di tutela del segreto è compito dell’UCS.</p></div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2:  Mandante</a>
</h2>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Domanda d’inchiesta preliminare; effetti della decisione preliminare</a>
</h6>
<div class="collapseable">
<p class="absatz "><sup>1</sup> Il mandante presenta all’UCS la domanda d’inchiesta preliminare corredata di un elenco delle classificazioni.</p>
<p class="absatz "><sup>2</sup> Ogni mandante può chiedere all’UCS di informarlo se un possibile mandatario è in possesso di un attestato di sicurezza valido.</p>
<p class="absatz "><sup>3</sup> Solamente dopo una decisione preliminare positiva (art. 13) e dopo il rilascio di un attestato di sicurezza è consentito trasmettere al mandatario informazioni classificate nella misura in cui le circostanze lo richiedono per l’eventuale stipulazione del contratto.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Istruzione</a>
</h6>
<div class="collapseable">
<p class="absatz "><sup>1</sup> Il mandante provvede a istruire il mandatario sulla portata e sul tenore dell’obbligo di mantenere il segreto, nonché sulla procedura della tutela del segreto, prima che questi entri in possesso di informazioni classificate.</p>
<p class="absatz "><sup>2</sup> Il mandante impartisce detta istruzione conformemente alle prescrizioni sulla tutela del segreto e sulla sicurezza. In caso di appalti e mandati di una certa importanza può essere inoltre richiesta la collaborazione dell’UCS.</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Comunicazione di mandati</a>
</h6>
<div class="collapseable"><p class="absatz ">Il mandante comunica all’UCS tutti i mandati che intende affidare; alla comunicazione è allegato l’elenco delle classificazioni.</p></div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Informazioni classificate non più necessarie</a>
</h6>
<div class="collapseable"><p class="absatz ">Il mandante indica al mandatario come trattare le informazioni classificate non più necessarie.</p></div></article>
</div></section><section id="chap_2/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_3">Sezione 3:  Mandatario</a>
</h2>
<div class="collapseable">
<article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Procedura</a>
</h6>
<div class="collapseable">
<p class="absatz "><sup>1</sup> Il mandatario non ancora in possesso dell’attestato di sicurezza fornisce al mandante le informazioni necessarie allo svolgimento dell’inchiesta preliminare.</p>
<p class="absatz "><sup>2</sup> Il mandatario sottoscrive l’obbligo di mantenere il segreto.</p>
<p class="absatz "><sup>3</sup> Egli designa, d’intesa con l’UCS, un incaricato della tutela del segreto.</p>
<p class="absatz "><sup>4</sup> Egli applica le misure che sono state fissate nel verbale di sicurezza.</p>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Autorizzazione a trattare informazioni classificate</a>
</h6>
<div class="collapseable">
<p class="absatz ">Il mandatario può autorizzare una persona che lavora nella sua impresa a trattare informazioni classificate se tale persona:</p>
<dl>
<dt>a. </dt>
<dd>è da lui ritenuta degna di fiducia e indispensabile all’esecuzione del mandato;</dd>
<dt>b. </dt>
<dd>col suo consenso, è stata oggetto di un’inchiesta di sicurezza e se da parte dell’UCS è stata ritenuta idonea a trattare informazioni classificate;</dd>
<dt>c. </dt>
<dd>è stata istruita sulle pertinenti misure di sicurezza, nonché sulla portata e sul tenore dell’obbligo di mantenere il segreto;</dd>
<dt>d. </dt>
<dd>ha firmato una dichiarazione nei confronti del mandatario che la obbliga a mantenere il segreto.</dd>
</dl>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Subappalti</a>
</h6>
<div class="collapseable">
<p class="absatz ">Prima di comunicare informazioni classificate il mandatario che intende affidare il suo mandato a un subappaltatore deve:</p>
<dl>
<dt>a. </dt>
<dd>ottenere l’autorizzazione del mandante;</dd>
<dt>b. </dt>
<dd>inoltrare all’UCS la domanda d’inchiesta preliminare;</dd>
<dt>c. </dt>
<dd>istruire il subappaltatore sulla portata e sul tenore dell’obbligo di mantenere il segreto, nonché sulla procedura di tutela del segreto;</dd>
<dt>d. </dt>
<dd>comunicare il mandato all’UCS.</dd>
</dl>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Classificazione</a>
</h6>
<div class="collapseable">
<p class="absatz "><sup>1</sup> Fondandosi sull’elenco delle classificazioni, il mandatario classifica le nuove informazioni allestite durante lo svolgimento del mandato.</p>
<p class="absatz "><sup>2</sup> Quando sussistono dubbi circa la necessità di classificare un’informazione o circa la categoria di classificazione, il mandatario si rivolge immediatamente al mandante.</p>
</div></article><article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Misure di controllo</a>
</h6>
<div class="collapseable"><p class="absatz ">Il mandatario sorveglia l’osservanza delle misure di protezione e sicurezza.</p></div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Casi particolari</a>
</h6>
<div class="collapseable">
<p class="absatz "><sup>1</sup> Se constata che informazioni classificate rischiano di essere divulgate, il mandatario adotta tutte le misure di protezione che gli sembrano necessarie.</p>
<p class="absatz "><sup>2</sup> Egli ne informa immediatamente il mandante e l’UCS.</p>
</div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  Disposizioni finali</a>
</h1>
<div class="collapseable">
<article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Esecuzione</a>
</h6>
<div class="collapseable">
<p class="absatz "><sup>1</sup> Il capo dello Stato maggiore generale è incaricato dell’esecuzione.</p>
<p class="absatz "><sup>2</sup> L’UCS emana le disposizioni tecniche necessarie per l’applicazione della procedura di tutela del segreto.</p>
</div></article><article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del DMF del 31 ottobre 1979<sup><a href="#fn-d7e444" id="fnbck-d7e444">5</a></sup> sulla procedura di tutela del segreto in occasione di mandati con contenuto classificato dal punto di vista militare è abrogata.</p>
<div class="footnotes"><p id="fn-d7e444"><sup><a href="#fnbck-d7e444">5</a></sup><sup></sup><sup> </sup>[<a href="https://fedlex.data.admin.ch/eli/oc/1980/36_36_36" target="_blank">RU <b>1980</b> 36</a>]</p></div>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32 </b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 1991.</p>
<p class="abstand1seite "></p>
</div></article>
</div></section></main>
</div></body>
</html>
