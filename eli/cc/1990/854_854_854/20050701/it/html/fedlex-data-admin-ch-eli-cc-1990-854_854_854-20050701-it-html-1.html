<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1990-854_854_854-20050701-it-docx</title>
</head>
<body><div id="lawcontent">
<div id="preface">
<!--510.518.1 --><p class="srnummer ">510.518.1 </p>
<h1 class="erlasstitel botschafttitel ">Ordinanza <br>concernente la protezione delle opere militari</h1>
<p>del 2 maggio 1990 (Stato 1° luglio 2005)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 1, 6 e 10 della legge federale del 23 giugno 1950<sup><a href="#fn-d6e19" id="fnbck-d6e19">1</a></sup><br>concernente la protezione delle opere militari (legge),</p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup><sup> </sup><a href="https://fedlex.data.admin.ch/eli/cc/1950/1474_1519_1485" target="_blank">RS <b>510.518</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>La presente ordinanza regola la protezione delle opere militari, segnatamente:</p>
<dl>
<dt>a. </dt>
<dd>la guardia e la sorveglianza;</dd>
<dt>b. </dt>
<dd>le modalità d’accesso;</dd>
<dt>c. </dt>
<dd>la rilevazione di informazioni e la loro diffusione;</dd>
<dt>d. </dt>
<dd>le notificazioni obbligatorie dei Cantoni e dei Comuni.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p><sup>1</sup> Sono considerate opere militari nel senso della legge:</p>
<dl>
<dt>a. </dt>
<dd>le costruzioni e installazioni della difesa nazionale, compresi gli accessori che servono alle trasmissioni, alla difesa aerea o alla logistica;</dd>
<dt>b. </dt>
<dd>le opere fortificate e gli impianti di comando;</dd>
<dt>c. </dt>
<dd>le parti di opere o edifici a uso militare appartenenti a terzi, secondo accordi particolari;</dd>
<dt>d. </dt>
<dd>altre installazioni e costruzioni sottoposte alla presente ordinanza dal capo dell'esercito<sup><a href="#fn-d6e79" id="fnbck-d6e79">2</a></sup>.</dd>
</dl>
<p><sup>2</sup> Sono parimenti considerati opere militari gli impianti di comando sottoposti alla legge dal Consiglio federale.</p>
<p><sup>3</sup> Le opere in corso di pianificazione o in costruzione sono parificate alle opere esistenti.</p>
<div class="footnotes"><p id="fn-d6e79"><sup><a href="#fnbck-d6e79">2</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>). Di detta mod. é stato tenuto conto in tutto il presente testo.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Zone protette</a>
</h6>
<div class="collapseable"> <p><sup>1</sup> Il capo dell'esercito suddivide le opere in una o più zone protette.</p>
<p><sup>2</sup> Vengono distinte le seguenti zone protette con le relative misure di protezione:</p>
<dl>
<dt>a.  </dt>
<dd>Zona protetta 1</dd>
<dt></dt>
<dd>Opere, parti d’opera e aree che sono, di regola, visibili dall’esterno e in parte liberamente accessibili. L’organo di gestione può ordinare le misure seguenti:<dl>
<dt>1. </dt>
<dd>recinzione, rafforzamento dell’edificio;</dd>
<dt>2. </dt>
<dd>sorveglianza;</dd>
<dt>3. </dt>
<dd>protezione contro il sabotaggio.</dd>
</dl>
</dd>
<dt>b.  </dt>
<dd>Zona protetta 2</dd>
<dt></dt>
<dd>Opere e parti d’opera che, di regola, non sono visibili dall’esterno, non sono accessibili alle persone non autorizzate e la cui distruzione o il cui danneggiamento mette in pericolo l’esercizio e/o lo scopo dell’opera stessa o d’altre opere o parti di esse, oppure il compimento della missione di parti dell’esercito. L’organo di gestione deve ordinare le misure seguenti:<dl>
<dt>1. </dt>
<dd>designazione specifica delle opere e parti d’opera per le quali l’accesso è controllato e controllo di tutti gli accessi;</dd>
<dt>2. </dt>
<dd>accesso soltanto dopo l’identificazione e con un’autorizzazione;</dd>
<dt>3. </dt>
<dd>protezione contro il sabotaggio;</dd>
<dt>4. </dt>
<dd>sorveglianza o guardia come caso normale.</dd>
</dl>
</dd>
<dt>c.  </dt>
<dd>Zona protetta 3</dd>
<dt></dt>
<dd>Opere e parti d’opera non visibili dall’esterno, la cui distruzione o il cui danneggiamento mette durevolmente in pericolo il compimento della missione del Consiglio federale, dell’esercito o di parti essenziali dell’esercito. L’organo di gestione deve ordinare le misure seguenti:<dl>
<dt>1. </dt>
<dd>designazione specifica delle opere o parti d’opera nella zona protetta 2 che sono oggetto di misure di protezione complementari;</dd>
<dt>2. </dt>
<dd>controllo di tutti gli accessi;</dd>
<dt>3. </dt>
<dd>protezione speciale contro il sabotaggio;</dd>
<dt>4. </dt>
<dd>guardia o sorveglianza.</dd>
</dl>
</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Protezione diretta delle opere</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Accesso, rilevazione e diffusione d’informazioni</a>
</h6>
<div class="collapseable"> <p><sup>1</sup> Chiunque voglia accedere a un’opera militare, procedere a rilevazioni o pubblicare informazioni in merito necessita di un’autorizzazione. Il capo dell'esercito regola le modalità dell’autorizzazione e la competenza per la concessione della stessa.</p>
<p><sup>2 </sup>I contratti o le convenzioni conclusi tra le autorità federali o gli organi ufficiali e i proprietari fondiari, gli affittuari o i locatari valgono come autorizzazione nella misura in cui contemplino i rispettivi diritti.</p>
<p><sup>3</sup> Il titolare di un’autorizzazione d’accesso a opere militari può portare seco apparecchi fotografici, cineprese, videocamere e apparecchi analoghi, nonché strumenti di misurazione soltanto se dispone della pertinente autorizzazione scritta.</p>
<p><sup>4</sup> Gli apparecchi e gli accessori introdotti senza diritto o utilizzati illecitamente per la ripresa di vedute o per fare misurazioni possono essere confiscati con le vedute e i rilievi (film e cassette compresi).</p>
<p><sup>5</sup> Ciò che può essere visto in genere dall’esterno senza mezzi ausiliari particolari o accorgimenti speciali può essere ripreso senza autorizzazione; la pubblicazione non deve però consentire alcuna identificazione dell’ubicazione o della destinazione dell’opera. Sono fatte salve le disposizioni del Codice penale<sup><a href="#fn-d6e187" id="fnbck-d6e187">3</a></sup> sul servizio informazioni militare.<sup><a href="#fn-d6e195" id="fnbck-d6e195">4</a></sup></p>
<p><sup>6</sup> Le autorizzazioni d’accesso alle opere che il Consiglio federale ha sottoposto alla legge secondo l’articolo 2 capoverso 2 sono rilasciate dal cancelliere della Confederazione.</p>
<div class="footnotes">
<p id="fn-d6e187"><sup><a href="#fnbck-d6e187">3</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d6e195"><sup><a href="#fnbck-d6e195">4</a></sup> Nuovo testo giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorizzazioni</a>
</h6>
<div class="collapseable"> <p><sup>1</sup> Il capo dell'esercito può, dietro domanda scritta e motivata, concedere le autorizzazioni secondo gli articoli 4 e 5 della legge, o delegarne la competenza agli uffici federali incaricati dell’amministrazione.</p>
<p><sup>2</sup> È fatto salvo l’articolo 4 capoverso 6.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Sorveglianza e guardia delle opere</a>
</h6>
<div class="collapseable"> <p><sup>1</sup> Il capo dell'esercito regola la sorveglianza e la guardia delle opere.</p>
<p><sup>2</sup> La sorveglianza o la guardia delle opere può essere affidata agli organi seguenti:</p>
<dl>
<dt>a. </dt>
<dd>agenti del Dipartimento federale della difesa, della protezione della popolazione e dello sport (DDPS)<sup><a href="#fn-d6e238" id="fnbck-d6e238">5</a></sup>;</dd>
<dt>b. </dt>
<dd>persone o imprese assunte contrattualmente a tale scopo;</dd>
<dt>c. </dt>
<dd>truppe;</dd>
<dt>d. </dt>
<dd>Corpo delle guardie di confine e organi della polizia della Confederazione, dei Cantoni e dei Comuni.</dd>
</dl>
<p><sup>3</sup> Di regola, tali organi assolvono il loro compito armati.</p>
<p><sup>4</sup> Gli organi di guardia devono, a richiesta, legittimarsi.</p>
<p><sup>5</sup> Le persone sospette devono essere fermate e consegnate senza indugio alla polizia civile. Il servizio specialistico Protezione delle informazioni e delle opere, Stato maggiore del capo dell'esercito<sup><a href="#fn-d6e266" id="fnbck-d6e266">6</a></sup>, 3003 Berna, nonché il superiore devono esserne immediatamente informati.</p>
<div class="footnotes">
<p id="fn-d6e238"><sup><a href="#fnbck-d6e238">5</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>). Di detta mod. é stato tenuto conto in tutto il presente testo.</p>
<p id="fn-d6e266"><sup><a href="#fnbck-d6e266">6</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e279" id="fnbck-d6e279">7</a></sup><a href="#art_7"><b></b> <b></b>Uso delle armi</a>
</h6>
<div class="collapseable"> <p>L’uso delle armi si fonda sull’ordinanza del 26 ottobre 1994<sup><a href="#fn-d6e299" id="fnbck-d6e299">8</a></sup> concernente i poteri di polizia dell’esercito.</p>
<div class="footnotes">
<p id="fn-d6e279"><sup><a href="#fnbck-d6e279">7</a></sup> Nuovo testo giusta l’art. 19 dell’O del 26 ott. 1994 concernente i poteri di polizia dell’esercito, in vigore dal 1<sup>o</sup> gen. 1995 (<a href="https://fedlex.data.admin.ch/eli/oc/1995/40_40_40" target="_blank">RU <b>1995</b> 40</a>).</p>
<p id="fn-d6e299"><sup><a href="#fnbck-d6e299">8</a></sup><sup> </sup><a href="https://fedlex.data.admin.ch/eli/cc/1995/40_40_40" target="_blank">RS <b>510.32</b></a></p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: <br>Protezione delle opere in occasione di misurazioni e di lavori di pianificazione</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Misurazione ufficiale delle opere</a>
</h6>
<div class="collapseable"> <p><sup>1</sup> Le misurazioni catastali ufficiali (nuove misurazioni e aggiornamenti) comprendono, oltre ai rilievi dei termini dei fondi della Confederazione, anche quelli delle opere militari generalmente visibili che vi si trovano. La Confederazione Svizzera va indicata come proprietaria fondiaria o titolare del diritto di superficie. Le opere o le parti d’opera non visibili non possono figurare nei documenti di misurazione. Tale divieto è parimenti applicabile all’elaborazione elettronica dei dati.</p>
<p><sup>2</sup> Informazioni sullo scopo militare delle opere non possono essere né registrate né trasmesse a terzi.</p>
<p><sup>3</sup> Indicazioni su fondi con opere militari destinate a piani speciali, come il catasto delle condotte, sono autorizzate soltanto su ordine scritto dell’ufficio federale incaricato dell’amministrazione.</p>
<p><sup>4</sup> Il DDPS emana le prescrizioni concernenti le misurazioni, il rilievo e l’allestimento di carte da parte dell’Ufficio federale di topografia.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Notificazioni obbligatorie dei Cantoni e dei Comuni</a>
</h6>
<div class="collapseable"> <p><sup>1</sup> I Cantoni e i Comuni comunicano alla Segreteria generale del DDPS<sup><a href="#fn-d6e341" id="fnbck-d6e341">9</a></sup> o a un servizio da essa designato le loro attività d’incidenza territoriale e le misure di pianificazione in prossimità delle opere militari. Essi le sottopongono segnatamente:</p>
<dl>
<dt>a. </dt>
<dd>60 giorni prima della prima pubblicazione: i piani direttori cantonali e i piani d’utilizzazione comunali nonché altre pianificazioni pubbliche come il catasto delle zone di protezione delle acque e il catasto delle condotte, i piani concernenti l’approvvigionamento e l’evacuazione, i piani per le bandite e le riserve protette;</dd>
<dt>b. </dt>
<dd>prima dell’autorizzazione di costruzione: le domande di costruzione e di deroga secondo gli articoli 22 e 24 della legge del 22 giugno 1979<sup><a href="#fn-d6e359" id="fnbck-d6e359">10</a></sup> sulla pianificazione del territorio, nonché le domande di concessione, di sussidio, di disboscamento e le servitù concernenti l’altezza delle opere.</dd>
</dl>
<p><sup>2</sup> I Cantoni e i Comuni comunicano all’Aggruppamento armasuisse del DDPS<sup><a href="#fn-d6e370" id="fnbck-d6e370">11</a></sup> tutte le trasformazioni e nuove costruzioni, nel settore delle opere militari, relative a:</p>
<dl>
<dt>a. </dt>
<dd>autostrade e semiautostrade;</dd>
<dt>b. </dt>
<dd>strade cantonali e comunali;</dd>
<dt>c. </dt>
<dd>ferrovie;</dd>
<dt>d. </dt>
<dd>aeroporti.</dd>
</dl>
<div class="footnotes">
<p id="fn-d6e341"><sup><a href="#fnbck-d6e341">9</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>). </p>
<p id="fn-d6e359"><sup><a href="#fnbck-d6e359">10</a></sup><sup> </sup><a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p>
<p id="fn-d6e370"><sup><a href="#fnbck-d6e370">11</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>). </p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Misure in materia di circolazione</a>
</h1>
<div class="collapseable"><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p>Gli uffici federali del DDPS incaricati dell’amministrazione delle opere ordinano il disciplinamento della circolazione per le strade e le vie che portano alle opere.</p></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Elenco delle opere militari</a>
</h6>
<div class="collapseable"> <p>Il capo dell'esercito designa le singole opere secondo l’articolo 2 e le iscrive in un elenco.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Organizzazione della protezione</a>
</h6>
<div class="collapseable"> <p>Il capo dell'esercito emana istruzioni per la protezione delle opere militari e ne sorveglia l’osservanza. Egli designa un servizio specialistico<sup><a href="#fn-d6e422" id="fnbck-d6e422">12</a></sup> per le questioni inerenti alla sicurezza.</p>
<div class="footnotes"><p id="fn-d6e422"><sup><a href="#fnbck-d6e422">12</a></sup> Nuova espr. giusta il n. I dell’O del 25 mag. 2005, in vigore dal 1° lug. 2005  (<a href="https://fedlex.data.admin.ch/eli/oc/2005/404" target="_blank">RU <b>2005</b> 2347</a>). Di detta mod. é stato tenuto conto in tutto il presente testo.</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13 </b> Esecuzione</a>
</h6>
<div class="collapseable"> <p><sup>1</sup> A meno che un altro ufficio non sia espressamente designato, il DDPS è incaricato dell’esecuzione della presente ordinanza.</p>
<p><sup>2</sup> Il capo dell'esercito o un servizio specialistico per le questioni inerenti alla sicurezza da lui designato emana le prescrizioni di sicurezza necessarie.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritto previgente: abrogazione. Entrata in vigore</a>
</h6>
<div class="collapseable"> <p><sup>1</sup> Il decreto del Consiglio federale del 28 dicembre 1950<sup><a href="#fn-d6e455" id="fnbck-d6e455">13</a></sup> concernente la protezione delle opere militari è abrogato.</p>
<p><sup>2</sup> La presente ordinanza entra in vigore il 1° gennaio 1991.</p>
<div class="footnotes"><p id="fn-d6e455"><sup><a href="#fnbck-d6e455">13</a></sup><sup> </sup>[<a href="https://fedlex.data.admin.ch/eli/oc/1950/1477_1523_1488" target="_blank">RU <b>1950</b> 1488</a>, <b></b><a href="https://fedlex.data.admin.ch/eli/oc/1962/889_930_931" target="_blank"><b>1962</b> 931</a>]</p></div>
</div></article>
</div></section></main>
</div></body>
</html>
