<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.116.546Nicht löschen bitte "<sup><a href="#fn-d7e8" id="fnbck-d7e8">1</a></sup> " !! </p>
<!--0.142.116.546--><p class="srnummer ">0.142.116.546</p>
<h1 class="erlasstitel botschafttitel ">Scambio di lettere del 12 aprile 1990<br>tra la Svizzera e il Portogallo<br>concernente il trattamento amministrativo<br>dei rispettivi cittadini dopo una dimora regolare<br>e ininterrotta di cinque anni</h1>
<p class="erlasssubtitel ">Entrato in vigore per scambio di note il 1<sup>o</sup> luglio 1990</p>
<p class="erlassdatum "></p>
<div class="footnotes"><p id="fn-d7e8"><sup><a href="#fnbck-d7e8">1</a></sup> <a href="https://fedlex.data.admin.ch/eli/oc/1990/1297_1297_1297" target="_blank">RU <b>1990 </b>1297 </a></p></div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e40" id="fnbck-d7e40">2</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ufficio federale dell’industria,</p></td>
<td><p class="man-template-tab-krpr ">Berna, 12 aprile 1990</p></td>
</tr>
<tr>
<td><p class="man-template-tab-krpr ">arti e mestieri e lavoro</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr ">Il Direttore</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Signora Maria Rita Andrade Gomes</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Presidente della Delegazione portoghese</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">alla 2<sup>a</sup> riunione del Gruppo di esperti</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">portoghesi e svizzeri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "><u>Berna</u></p></td>
</tr>
</table></div>
<p class="absatz ">Onorevole Presidente,</p>
<p class="absatz ">Ho l’onore di dichiarare ricevuta la Sua lettera in data odierna, che ha il tenore seguente:</p>
<dl>
<dt></dt>
<dd>«In occasione della 2<sup>a</sup> riunione di esperti portoghesi e svizzeri sulle questioni relative all’impiego di lavoratori portoghesi in Svizzera, tenutasi a Berna dal 9 al 12 aprile 1990, ho l’onore di comunicarle l’accordo del mio Governo riguardo al trattamento amministrativo dei rispettivi cittadini dopo una dimora regolare e ininterrotta di cinque anni.<dl>
<dt>1. </dt>
<dd>I cittadini svizzeri con dimora regolare e ininterrotta in Portogallo di cinque anni hanno, da un canto, il diritto incondizionato e di durata illimitata di risiedere su tutto il territorio portoghese e, dall’altro, il diritto di cambiare domicilio, datore di lavoro e professione, ivi compreso quello di esercitare un’attività indipendente, salvo per quanto concerne le professioni legalmente riservate ai cittadini portoghesi, nonché di passare liberamente da un’attività salariata ad un’attività indipendente e viceversa.</dd>
<dt></dt>
<dd>Ricevono, previa domanda, un permesso di residenza con durata di validità di dieci anni, automaticamente rinnovabile per periodi identici.</dd>
<dt></dt>
<dd>I soggiorni temporanei effettuati in Portogallo per motivi di studio, praticantato e cure mediche non sono inclusi nel calcolo dei cinque anni.</dd>
<dt></dt>
<dd>Il compimento del servizio militare obbligatorio o di un servizio sociale sostitutivo non interrompe il periodo di dimora che dà diritto al permesso di residenza. Il periodo di dimora non è neppure interrotto da assenze inferiori a sei mesi se, durante tale assenza, il cittadino svizzero conserva in Portogallo il centro dei propri interessi familiari e professionali.</dd>
<dt></dt>
<dd>Il diritto al permesso di residenza scade al momento in cui viene annunciata la partenza definitiva o dopo un’assenza di sei mesi dal Portogallo. A domanda presentata entro i sei mesi, il termine può essere prolungato a due anni.</dd>
<dt>2. </dt>
<dd>I cittadini portoghesi con dimora regolare e ininterrotta in Svizzera di cinque anni ricevono un permesso di domicilio ai sensi dell’articolo 6 della legge federale del 26 marzo 1931<sup><a href="#fn-d7e134" id="fnbck-d7e134">3</a></sup> concernente la dimora e il domicilio degli stranieri. Tale permesso conferisce loro, da un canto, il diritto incondizionato e di durata illimitata di risiedere su tutto il territorio svizzero e, dall’altro, il diritto di cambiare domicilio, datore di lavoro e professione, compreso quello di esercitare un’attività indipendente, salvo per quanto concerne le professioni legalmente riservate ai cittadini svizzeri, nonché di passare liberamente da un’attività salariata ad un attività indipendente e viceversa.</dd>
<dt></dt>
<dd>Ricevono, previa domanda, un permesso di domicilio di tipo C, automaticamente rinnovabile conformemente alla legge suddetta. 1 soggiorni temporanei effettuati in Svizzera per motivi di studio, praticantato e cure mediche non sono inclusi nel calcolo dei cinque anni.</dd>
<dt></dt>
<dd>Il compimento del servizio militare obbligatorio o del servizio sociale sostitutivo non interrompe il periodo di dimora che dà diritto al permesso di domicilio. Il periodo di dimora non è neppure interrotto da assenze inferiori a sei mesi se, durante tale assenza, il cittadino portoghese conserva in Svizzera il centro dei propri interessi familiari e professionali.</dd>
<dt></dt>
<dd>Il diritto al permesso di domicilio scade al momento in cui viene annunciata la partenza definitiva o dopo un’assenza di sei mesi dalla Svizzera. A domanda presentata entro i sei mesi, il termine può essere prolungato a due anni.</dd>
</dl>
</dd>
<dt></dt>
<dd>Se accetta le disposizioni enunciate qui innanzi, ho l’onore di proporle che la presente e la Sua risposta costituiscano un Accordo tra il Portogallo e la Svizzera relativo al trattamento amministrativo dei rispettivi cittadini dopo una dimora regolare ed ininterrotta di cinque anni sul territorio dell’altro Stato. Detto Accordo entrerà in vigore il l<sup>o</sup> luglio 1990, dopo che le Parti si saranno comunicate reciprocamente che le esigenze costituzionali sono state soddisfatte. Esso potrà essere denunciato da ognuna delle Parti mediante preavviso di sei mesi.»</dd>
</dl>
<p class="absatz ">Ho l’onore di informarla dell’accordo dei mio Governo su quanto precede.</p>
<p class="absatz ">Gradisca, onorevole Presidente, l’espressione della mia distinta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td><p class="unterschriften1 ">Klaus Hug</p></td>
</tr></table></div>
<p class="absatz "></p>
<p class="abstand1seite "></p>
<div class="footnotes">
<p id="fn-d7e40"><sup><a href="#fnbck-d7e40">2</a></sup><sup></sup> li testo originale francese è pubblicato sotto lo stesso numero nell’ediz. franc. della presente Raccolta.</p>
<p id="fn-d7e134"><sup><a href="#fnbck-d7e134">3</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p>
</div>
</div></div>
</div></body>
</html>
