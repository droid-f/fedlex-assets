<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.732.934.93--><p class="srnummer ">0.732.934.93</p>
<p class="ref "> RU <b>1990 </b>246</p>
<h1 class="erlasstitel botschafttitel ">Scambio di lettere del 30 novembre 1989<br>tra la Svizzera e la Francia<br>relativo alla creazione di una «Commissione mista<br>franco‑svizzera di sicurezza nucleare»</h1>
<p class="erlasssubtitel ">Entrato in vigore il 30 novembre 1989</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e27" id="fnbck-d7e27">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata di Francia</p></td>
<td><p class="man-template-tab-krpr ">Berna, il 30 novembre 1989</p></td>
</tr>
<tr>
<td><p class="man-template-tab-krpr ">in Svizzera</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr ">L’Ambasciatore</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Sua Eccellenza On. René Felber</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Consigliere federale</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Capo del Dipartimento federale</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">degli affari esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Berna</p></td>
</tr>
</table></div>
<p class="absatz ">On. Signor Consigliere federale,</p>
<p class="absatz ">ho l’onore di dichiarare ricevuta la sua lettera del 30 novembre 1989, del tenore seguente:</p>
<dl>
<dt></dt>
<dd>«Conformemente alle disposizioni dell’Accordo di Cooperazione franco-svizzero per l’uso pacifico dell’energia nucleare, firmato a Parigi il 5 dicembre 1988<sup><a href="#fn-d7e97" id="fnbck-d7e97">2</a></sup>, il Governo della Repubblica francese e il Consiglio federale svizzero hanno convenuto di contribuire al rafforzamento della sicurezza degli impianti nucleari e alla prevenzione degli effetti negativi sull’ambiente.<dl>
<dt>I </dt>
<dd>Di conseguenza, i due governi hanno deciso di scambiare informazioni nei campi seguenti:<dl>
<dt>– </dt>
<dd>concezione di sicurezza e sicurezza dei reattori</dd>
<dt>– </dt>
<dd>criteri e norme tecniche nel campo della sicurezza dei reattori</dd>
<dt>– </dt>
<dd>sicurezza degli altri impianti del cielo del combustibile e segnatamente del trattamento e dell’immagazzinamento delle scorie radioattive</dd>
<dt>– </dt>
<dd>radioprotezione</dd>
<dt>– </dt>
<dd>studio degli scenari di catastrofe</dd>
</dl>
</dd>
</dl>
</dd>
<dt></dt>
<dd>Le priorità dei temi da trattare saranno definite di comune accordo. In merito ad ogni tema ci dovrà essere uno scambio della pertinente esperienza tra i due Paesi.<dl>
<dt>II </dt>
<dd>Per l’applicazione di queste disposizioni, nonché per il trattamento di altre questioni relative alla sicurezza nucleare e che interessano i due Governi, è istituita una «Commissione mista franco‑svizzera di sicurezza nucleare».</dd>
<dt></dt>
<dd>La Commissione mista è composta di rappresentanti delle autorità di sicurezza nucleare e della loro assistenza tecnica.</dd>
<dt></dt>
<dd>La Commissione si dà un regolamento interno.</dd>
<dt></dt>
<dd>Questa lettera e la risposta di Sua Eccellenza costituiranno un accordo tra i due governi.</dd>
<dt></dt>
<dd>Questo accordo entrerà in vigore alla data della sua risposta. Potrà essere denunciato in qualsiasi momento da una delle Parti contraenti; la denuncia avrà effetto un anno dopo essere stata notificata all’altra Parte contraente».</dd>
</dl>
</dd>
</dl>
<p class="absatz ">In risposta, ho l’onore di informarvi che quanto precede è accettato dalla Francia e di confermare che la sua lettera del 30 novembre 1989 e la presente risposta costituiscono un accordo tra i nostri due governi relativo all’istituzione di una «Commissione mista franco‑svizzera di sicurezza nucleare».</p>
<p class="absatz ">Voglia gradire, On. signor Consigliere federale, i sensi della mia alta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td><p class="unterschriften1 ">Philippe Cuvillier</p></td>
</tr></table></div>
<p class="absatz "></p>
<div class="footnotes">
<p id="fn-d7e27"><sup><a href="#fnbck-d7e27">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e97"><sup><a href="#fnbck-d7e97">2</a></sup><sup></sup> <a href="https://fedlex.data.admin.ch/eli/cc/1990/1815_1815_1815" target="_blank">RS <b>0.732.934.9</b></a></p>
</div>
</div></div>
</div></body>
</html>
