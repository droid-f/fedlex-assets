<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1990-254_254_254-20070101-it</title>
</head>
<body><div id="lawcontent">
<div id="preface">
<!--172.121 --><p class="srnummer ">172.121 </p>
<h1 class="erlasstitel botschafttitel ">Legge federale <br>concernente la retribuzione e la previdenza professionale dei magistrati</h1>
<p>del 6 ottobre 1989 (Stato 1° gennaio 2007) (Stato 1° gennaio 2007)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 85 numero 3 della Costituzione federale<sup><a href="#fn-d6e19" id="fnbck-d6e19">1</a></sup>;<sup><a href="#fn-d6e31" id="fnbck-d6e31">2</a></sup> visto il messaggio del Consiglio federale del 14 settembre 1988<sup><a href="#fn-d6e46" id="fnbck-d6e46">3</a></sup>,</p>
<p>decreta:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup><sup> </sup>[CS <b>1</b> 3]. A questa disposizione corrisponde ora l’art. 173 cpv. 2 della Cost. federale del 18 apr. 1999 (<a href="https://fedlex.data.admin.ch/eli/cc/1999/404" target="_blank">RS <b>101</b></a>).</p>
<p id="fn-d6e31"><sup><a href="#fnbck-d6e31">2</a></sup> Nuovo testo giusta l’art. 40 n. 2 della LF del 24 mar. 2000 sul personale, in vigore dal 1° gen. 2001 (<a href="https://fedlex.data.admin.ch/eli/oc/2001/123" target="_blank">RU <b>2001</b> 894</a>; <i>FF <b>1999</b> 1343</i>).</p>
<p id="fn-d6e46"><sup><a href="#fnbck-d6e46">3</a></sup><sup> </sup><a href="https://fedlex.data.admin.ch/eli/fga/1988/3_729_693_637" target="_blank">FF <b>1988</b> III 637</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Onorario e assegno presidenziale</a>
</h6>
<div class="collapseable"> <p><sup>1</sup> L’Assemblea federale stabilisce mediante ordinanza l’importo della retribuzione dei membri del Consiglio federale, dei giudici ordinari del Tribunale federale e del cancelliere della Confederazione (magistrati), nonché le diarie dei giudici federali non di carriera. La retribuzione dei giudici ordinari del Tribunale federale e del cancelliere della Confederazione è fissata in percentuale della retribuzione dei membri del Consiglio federale.<sup><a href="#fn-d6e68" id="fnbck-d6e68">4</a></sup></p>
<p><sup>2</sup> All’onorario di cui al capoverso 1 si aggiungono le indennità di rincaro secondo l’ordinamento dei funzionari.</p>
<p><sup>3</sup> Il presidente della Confederazione come anche i presidenti del Tribunale federale ricevono un assegno presidenziale non assicurato, stabilito nel bilancio di previsione.</p>
<p><sup>4</sup> <i>...</i><sup><a href="#fn-d6e92" id="fnbck-d6e92">5</a></sup></p>
<div class="footnotes">
<p id="fn-d6e68"><sup><a href="#fnbck-d6e68">4</a></sup> Nuovo testo giusta il n. 3 dell’all. alla L del 17 giu. 2005 sul Tribunale federale,  in vigore dal 1° gen. 2007 (<a href="https://fedlex.data.admin.ch/eli/oc/2006/218" target="_blank">RU <b>2006</b> 1205</a>; <a href="https://fedlex.data.admin.ch/eli/fga/2001/731" target="_blank">FF <b>2001</b> 3764</a>).</p>
<p id="fn-d6e92"><sup><a href="#fnbck-d6e92">5</a></sup> Abrogato dall’art. 40 n. 2 della LF del 24 mar. 2000 sul personale, con effetto dal 1° gen. 2001 (<a href="https://fedlex.data.admin.ch/eli/oc/2001/123" target="_blank">RU <b>2001</b> 894</a>; <i>FF <b>1999</b> 1343</i>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2 </b> Spese di rappresentanza</a>
</h6>
<div class="collapseable"> <p>Un credito annuo destinato a coprire le spese di rappresentanza dei membri del Consiglio federale e del cancelliere della Confederazione è iscritto nel bilancio di previsione.</p>
</div></article><article id="art_2_a"><a name="a2a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d6e119" id="fnbck-d6e119">6</a></sup><a href="#art_2_a"> Spese di viaggio</a>
</h6>
<div class="collapseable"> <p>Il rimborso delle spese per le trasferte ufficiali dei giudici ordinari e dei giudici non di carriera del Tribunale federale è disciplinato mediante ordinanza dell’Assemblea federale.</p>
<div class="footnotes"><p id="fn-d6e119"><sup><a href="#fnbck-d6e119">6</a></sup> Introdotto dal n. 3 dell’all. alla L del 17 giu. 2005 sul Tribunale federale, in vigore dal 1° gen. 2007 (<a href="https://fedlex.data.admin.ch/eli/oc/2006/218" target="_blank">RU <b>2006</b> 1205</a>; <a href="https://fedlex.data.admin.ch/eli/fga/2001/731" target="_blank">FF <b>2001</b> 3764</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3 </b> Previdenza professionale</a>
</h6>
<div class="collapseable"> <p><sup>1</sup> L’Assemblea federale disciplina la previdenza professionale dei magistrati mediante decreto federale di obbligatorietà generale non sottoposto a referendum.</p>
<p><sup>2</sup> Le prestazioni della previdenza professionale si compongono della pensione e delle rendite per superstiti.</p>
<p><sup>3</sup> I magistrati in carica non sono assoggettati all’assicurazione obbligatoria secondo la legge federale del 25 giugno 1982<sup><a href="#fn-d6e155" id="fnbck-d6e155">7</a></sup> sulla previdenza professionale per la vecchiaia, i superstiti e l’invalidità.</p>
<p><sup>4</sup> Per i magistrati che, prima della loro entrata in funzione, erano assicurati presso la Cassa federale d’assicurazione<sup><a href="#fn-d6e166" id="fnbck-d6e166">8</a></sup>, presso la Cassa pensioni e di soccorso delle Ferrovie federali svizzere<sup><a href="#fn-d6e171" id="fnbck-d6e171">9</a></sup> o presso un altro istituto di previdenza della Confederazione può essere previsto un regime che deroghi agli statuti e ai regolamenti di dette istituzioni.</p>
<div class="footnotes">
<p id="fn-d6e155"><sup><a href="#fnbck-d6e155">7</a></sup><sup> </sup><a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p>
<p id="fn-d6e166"><sup><a href="#fnbck-d6e166">8</a></sup> Ora: PUBLICA</p>
<p id="fn-d6e171"><sup><a href="#fnbck-d6e171">9</a></sup> Ora: Cassa Pensioni FFS</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4 </b> Disposizioni finali</a>
</h6>
<div class="collapseable"> <p><sup>1</sup> Sono abrogati:</p>
<dl>
<dt>a. </dt>
<dd>il decreto federale del 3 ottobre 1968<sup><a href="#fn-d6e191" id="fnbck-d6e191">10</a></sup> concernente gli onorari e le pensioni dei membri del Consiglio federale;</dd>
<dt>b. </dt>
<dd>il decreto federale del 3 ottobre 1968<sup><a href="#fn-d6e211" id="fnbck-d6e211">11</a></sup> concernente gli onorari e le pensioni dei membri del Tribunale federale e del Tribunale federale delle assicurazioni;</dd>
<dt>c. </dt>
<dd>il decreto federale del 3 ottobre 1968<sup><a href="#fn-d6e231" id="fnbck-d6e231">12</a></sup> concernente l’onorario del Cancelliere della Confederazione.</dd>
</dl>
<p><sup>2</sup> La presente legge sottostà al referendum facoltativo.</p>
<p><sup>3</sup> Il Consiglio federale ne determina l’entrata in vigore.</p>
<p>Data dell’entrata in vigore: 24 gennaio 1990.<sup><a href="#fn-d6e255" id="fnbck-d6e255">13</a></sup></p>
<div class="footnotes">
<p id="fn-d6e191"><sup><a href="#fnbck-d6e191">10</a></sup><sup> </sup>[<a href="https://fedlex.data.admin.ch/eli/oc/1968/1208_1252_1167" target="_blank">RU <b>1968</b> 1167</a>, <b></b><a href="https://fedlex.data.admin.ch/eli/oc/1971/1829_1834_1834" target="_blank"><b>1971</b> 1834</a>]</p>
<p id="fn-d6e211"><sup><a href="#fnbck-d6e211">11</a></sup><sup> </sup>[<a href="https://fedlex.data.admin.ch/eli/oc/1968/1212_1255_1171" target="_blank">RU <b>1968</b> 1171</a>, <b></b><a href="https://fedlex.data.admin.ch/eli/oc/1971/1829_1834_1834" target="_blank"><b>1971</b> 1834 </a>n. III]</p>
<p id="fn-d6e231"><sup><a href="#fnbck-d6e231">12</a></sup><sup> </sup>[<a href="https://fedlex.data.admin.ch/eli/oc/1968/1210_1254_1170" target="_blank">RU <b>1968</b> 1170</a>, <b></b><a href="https://fedlex.data.admin.ch/eli/oc/1971/1829_1834_1834" target="_blank"><b>1971</b> 1834 </a>n. II]</p>
<p id="fn-d6e255"><sup><a href="#fnbck-d6e255">13</a></sup> DCF del 24 gen. 1990.</p>
</div>
</div></article></main>
</div></body>
</html>
