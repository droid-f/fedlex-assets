<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1962-438_443_456-19620514-it-docx</title>
</head>
<body><div id="lawcontent">
<div id="preface">
<!--0.973.242.311 --><p class="srnummer">0.973.242.311 </p>
<p> RU <b>1962</b> 456 </p>
<h1 class="erlasstitel">Scambio di note del 14 maggio 1962<br>tra il Governo della Confederazione Svizzera e il Governo dell’India concernente la liberazione della seconda rata e l’aumento dei crediti di trasferimento</h1>
<?del-struct abstand18pt><p> (Stato 14  maggio 1962)</p>
</div>
<div id="preamble">
<p>Con scambio di note del 14 maggio 1962 tra il direttore della Divisione del com­mercio<sup><a href="#fn-d962e23">1</a></sup> del Dipartimento federale dell’economia pubblica<sup><a href="#fn-d962e28">2</a></sup> e l’Ambasciata dell’India, il Governo della Confederazione Svizzera e il Governo dell’India hanno conchiuso un accordo sulla liberazione della seconda rata di crediti di trasferimento convenuti nell’accordo del 30 luglio 1960<sup><a href="#fn-d962e33">3</a></sup> e sull’aumento simultaneo dell’ammon­tare degli acquisti indiani d’attrezzature svizzere previsti in virtù di tali crediti. Il contenuto delle due note è identico; il testo della nota svizzera ha il se­guente tenore:</p>
<p>Traduzione<i><sup><a href="#fn-d962e45">4</a></sup></i></p>
<p><b>Nota svizzera</b></p>
<p>Eccellenza,</p>
<p>Mi riferisco all’accordo del 30 luglio 1960<sup><a href="#fn-d962e55">5</a></sup> tra il Governo della Confederazione Svizzera e il Governo dell’India concernente l’apertura di crediti d’investimento e alla domanda presentata dal Governo dell’India nelle conversazioni di Berna, mi ono­ro di proporre, in nome del mio Governo, quanto segue:</p>
<dl>
<dt>1.</dt>
<dd>La somma delle forniture svizzere d’attrezzature che danno diritto alla con­cessione di crediti di trasferimento prevista nel numero 2 di quell’accordo è aumentata da cento a centodieci milioni di franchi svizzeri.</dd>
<dt>2.</dt>
<dd>Di conseguenza, l’ammontare della seconda rata di cui nel numero 4 del protocollo d’applicazione del 30 luglio 1960 è aumentata da quaranta a cin­quanta milioni di franchi svizzeri.</dd>
<dt>3.</dt>
<dd>Questa seconda rata è liberata immediatamente dopo il presente scambio di note.</dd>
<dt>4.</dt>
<dd>Le disposizioni dell’accordo del 30 luglio 1960, del protocollo d’applica­zione e dello scambio di lettere della medesima data si applicano a tutti i contratti di fornitura e di crediti di trasferimento conchiusi nell’ambito della seconda rata.</dd>
</dl>
<p>Ove il Governo dell’India accetti queste proposte, ho l’onore di proporvi che la pre­sente nota e la vostra risposta siano considerate costituenti un accordo tra i due Governi.</p>
<p>Profitto della presente occasione, per rinnovarle, Eccellenza, l’assicurazione della mia alta considerazione.</p>
<p> (Segue la firma)</p>
<div class="footnotes">
<p id="fn-d962e23"><sup>1</sup> Oggi: Segretariato di Stato dell’economia (seco).</p>
<p id="fn-d962e28"><sup>2</sup> Oggi: Dipartimento federale dell’economia.</p>
<p id="fn-d962e33"><sup>3</sup> <a href="https://fedlex.data.admin.ch/eli/cc/1960/1617_1678_1678/19600730">RS <b>0.973.242.31</b></a>.</p>
<p id="fn-d962e45"><sup>4</sup> Dal testo originale francese.</p>
<p id="fn-d962e55"><sup>5</sup> <a href="https://fedlex.data.admin.ch/eli/cc/1960/1617_1678_1678/19600730">RS <b>0.973.242.31</b></a></p>
</div>
</div>
</div></body>
</html>
