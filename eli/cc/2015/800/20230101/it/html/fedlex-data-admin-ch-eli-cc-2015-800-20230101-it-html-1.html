<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-800-20230101-it-docx-1</title>
</head>
<body><div id="lawcontent">
<div id="preface">
<!--311.039.4 --><p class="srnummer ">311.039.4 </p>
<h1 class="erlasstitel botschafttitel ">Ordinanza<br>sulle misure di prevenzione dei reati <br>in materia di prostituzione</h1>
<p>del 18 novembre 2015 (Stato 1° gennaio 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 386 capoverso 4 del Codice penale<sup><a href="#fn-d6e21" id="fnbck-d6e21">1</a></sup>,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>La presente ordinanza disciplina la concessione di aiuti finanziari federali per misure attuate in Svizzera da organizzazioni di diritto pubblico o privato con sede in Svizzera allo scopo di proteggere dai reati le persone che esercitano la prostituzione (misure di prevenzione).</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Misure di prevenzione</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi</a>
</h6>
<div class="collapseable"> <p>Le misure di prevenzione devono contribuire a proteggere le persone che esercitano la prostituzione dai reati correlati all’esercizio della loro professione, segnatamente:</p>
<dl>
<dt>a. </dt>
<dd>dall’uso della coercizione e della violenza nonché dalla limitazione della loro libertà d’azione;</dd>
<dt>b. </dt>
<dd>dall’usura o dallo sfruttamento di uno stato di bisogno.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tipi di misure e loro obiettivi</a>
</h6>
<div class="collapseable"> <p><sup>1</sup> Sono considerate misure di prevenzione i programmi, le attività regolari e i progetti.</p>
<p><sup>2</sup> Si intende per:</p>
<dl>
<dt>a. </dt>
<dd>
<i>programma:</i> diverse attività coordinate tra loro e di durata limitata che perseguono un obiettivo comune;</dd>
<dt>b. </dt>
<dd>
<i>attività regolare:</i> un campo d’azione permanente di un’organizzazione, impostato sul lungo termine;</dd>
<dt>c. </dt>
<dd>
<i>progetto:</i> un insieme di singoli campi d’attività svolto una sola volta allo scopo di raggiungere un obiettivo tenendo conto delle prescrizioni in termini di tempo, risorse e qualità.</dd>
</dl>
<p><sup>3</sup> Le misure sono mirate a:</p>
<dl>
<dt>a. </dt>
<dd>sensibilizzare le persone che esercitano la prostituzione in merito a possibili reati nei loro confronti;</dd>
<dt>b. </dt>
<dd>trasmettere informazioni e conoscenze od offrire consulenza alle persone che esercitano la prostituzione, segnatamente sul modo in cui proteggersi;</dd>
<dt>c. </dt>
<dd>sensibilizzare l’opinione pubblica sulle forme di reato nel settore della prostituzione, segnatamente:<dl>
<dt>1. </dt>
<dd>i clienti,</dd>
<dt>2. </dt>
<dd>le persone che mettono a disposizione locali per l’esercizio della prostituzione,</dd>
<dt>3. </dt>
<dd>gli intermediari tra le persone che esercitano la prostituzione e i potenziali clienti.</dd>
</dl>
</dd>
</dl>
<p><sup>4</sup> Le misure possono ugualmente contemplare la creazione di basi scientifiche destinate alla prevenzione della criminalità.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Aiuti finanziari</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Principi</a>
</h6>
<div class="collapseable"> <p><sup>1</sup> La Confederazione può concedere aiuti finanziari nei limiti dei crediti stanziati annualmente.</p>
<p><sup>2 </sup>Non sussiste alcun diritto a contributi finanziari.</p>
<p><sup>3</sup> Se gli aiuti finanziari richiesti superano i mezzi disponibili, l’Ufficio federale di polizia (fedpol) istituisce un ordine di priorità per la valutazione delle domande conformemente all’articolo 13 capoverso 2 della legge del 5 ottobre 1990<sup><a href="#fn-d6e132" id="fnbck-d6e132">2</a></sup> sui sussidi (LSu). In tale contesto sono considerate in primo luogo le misure di prevenzione che tengono conto degli obiettivi prioritari stabiliti annualmente e che soddisfano al meglio le condizioni per la concessione di aiuti finanziari in termini di qualità e impiego appropriato delle risorse.</p>
<div class="footnotes"><p id="fn-d6e132"><sup><a href="#fnbck-d6e132">2</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Condizioni materiali per la concessione di aiuti finanziari</a>
</h6>
<div class="collapseable"> <p><sup>1</sup> Gli aiuti finanziari sono concessi per le misure di prevenzione che:</p>
<dl>
<dt>a. </dt>
<dd>conseguono il maggior impatto e il maggior effetto moltiplicatore possibile;</dd>
<dt>b. </dt>
<dd>si propongono a lungo termine e hanno un effetto duraturo; e</dd>
<dt>c. </dt>
<dd>prevedono una valutazione interna o esterna della loro attuazione e dei loro effetti, commisurata all’entità della misura, indicando obiettivi intermedi e finali verificabili.</dd>
</dl>
<p><sup>2</sup> Una misura può essere sostenuta al massimo tre volte.</p>
<p><sup>3</sup> Non sono concessi aiuti finanziari a misure che:</p>
<dl>
<dt>a. </dt>
<dd>comprendono attività politiche e lobbistiche;</dd>
<dt>b. </dt>
<dd>comporterebbero un impegno finanziario a lungo termine da parte della Confederazione.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Aliquota massima</a>
</h6>
<div class="collapseable"> <p><sup>1</sup> Gli aiuti finanziari ammontano al massimo al 50 per cento dei costi computabili della relativa misura. Sono computabili i costi direttamente connessi alla preparazione, all’attuazione e alla valutazione della misura.</p>
<p><sup>2</sup> Gli aiuti finanziari per il sostegno a misure ricorrenti ammontano al massimo al 25 per cento dei costi di tali misure.<sup><a href="#fn-d6e186" id="fnbck-d6e186">3</a></sup></p>
<div class="footnotes"><p id="fn-d6e186"><sup><a href="#fnbck-d6e186">3</a></sup> Introdotto dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/773" target="_blank">RU <b>2022</b> 773</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Calcolo</a>
</h6>
<div class="collapseable"> <p>Gli aiuti finanziari sono calcolati in funzione:</p>
<dl>
<dt>a. </dt>
<dd>del tipo e dell’importanza della misura;</dd>
<dt>b. </dt>
<dd>dell’interesse che la misura riveste per la Confederazione;</dd>
<dt>c. </dt>
<dd>delle prestazioni fornite dai beneficiari dei contributi, dei contributi versati in virtù di altri atti legislativi federali e dei contributi di terzi.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Versamento</a>
</h6>
<div class="collapseable"> <p>Fedpol può versare gli aiuti finanziari scaglionandoli in funzione del grado di attuazione della misura.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  <br>Prescrizioni formali per la concessione di aiuti finanziari e procedura</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Base legale e forma giuridica</a>
</h6>
<div class="collapseable"> <p><sup>1</sup> La procedura per la concessione di aiuti finanziari è retta dalle disposizioni della LSu<sup><a href="#fn-d6e238" id="fnbck-d6e238">4</a></sup>.</p>
<p><sup>2</sup> Fedpol concede gli aiuti finanziari sulla base di:</p>
<dl>
<dt>a. </dt>
<dd>una decisione formale ai sensi dell’articolo 16 capoverso 1 LSu per l’attuazione di progetti;</dd>
<dt>b. </dt>
<dd>un contratto ai sensi dell’articolo 16 capoverso 2 LSu per le attività regolari e i programmi.</dd>
</dl>
<p><sup>3</sup> La decisione formale o il contratto definiscono segnatamente:</p>
<dl>
<dt>a. </dt>
<dd>lo scopo dell’aiuto finanziario;</dd>
<dt>b. </dt>
<dd>l’importo dell’aiuto finanziario;</dd>
<dt>c. </dt>
<dd>i rendiconti richiesti;</dd>
<dt>d. </dt>
<dd>la garanzia della qualità.</dd>
</dl>
<p><sup>4</sup> Il contratto è concluso per una durata massima di quattro anni, con riserva della disponibilità creditizia.</p>
<div class="footnotes"><p id="fn-d6e238"><sup><a href="#fnbck-d6e238">4</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Richieste</a>
</h6>
<div class="collapseable"> <p><sup>1</sup> Le richieste di aiuti finanziari per misure la cui realizzazione è prevista l’anno successivo devono essere presentate a fedpol entro il 31 luglio. Una richiesta di aiuti finanziari per un progetto i cui costi complessivi non superano i 10 000 franchi può essere presentata in qualsiasi momento.<sup><a href="#fn-d6e285" id="fnbck-d6e285">5</a></sup></p>
<p><sup>2</sup> Le richieste devono permettere una valutazione completa dell’effetto preventivo perseguito. Le richieste devono contenere in particolare:</p>
<dl>
<dt>a. </dt>
<dd>indicazioni complete sul richiedente;</dd>
<dt>b. </dt>
<dd>una descrizione dettagliata della misura con indicazioni sull’obiettivo, sulla procedura e sugli effetti previsti;</dd>
<dt>c. </dt>
<dd>lo scadenzario per l’attuazione della misura;</dd>
<dt>d. </dt>
<dd>un preventivo dettagliato dei costi.</dd>
</dl>
<p><sup>3</sup> Fedpol stabilisce in una direttiva i dettagli della procedura di richiesta.</p>
<div class="footnotes"><p id="fn-d6e285"><sup><a href="#fnbck-d6e285">5</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/773" target="_blank">RU <b>2022</b> 773</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Esame delle richieste e decisione</a>
</h6>
<div class="collapseable"> <p><sup>1</sup> Fedpol esamina le richieste e decide sulla concessione degli aiuti finanziari.</p>
<p><sup>2</sup> Consulta previamente il Cantone sul cui territorio la misura è destinata a produrre effetti.</p>
<p><sup>3</sup> Se ritiene una richiesta incompleta, dà al richiedente la possibilità di completarla.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Condizioni e oneri</a>
</h6>
<div class="collapseable"> <p>La concessione di aiuti finanziari può essere vincolata a condizioni e oneri.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Obbligo di informazione e di rendiconto</a>
</h6>
<div class="collapseable"> <p><sup>1</sup> I beneficiari dei contributi sono tenuti, in qualsiasi momento, a fornire a fedpol informazioni sull’impiego degli aiuti finanziari e a permettergli di consultare i documenti pertinenti.</p>
<p><sup>2</sup> Devono presentare a fedpol un rapporto finale in cui illustrano lo svolgimento e il risultato della misura e fanno un rendiconto dell’utilizzo degli aiuti finanziari conforme alla decisione o al contratto.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Indicazione relativa al sostegno della Confederazione</a>
</h6>
<div class="collapseable"> <p>I beneficiari dei contributi sono tenuti a menzionare gli aiuti finanziari concessi da fedpol nei loro rapporti annuali e nella documentazione di progetto destinata al pubblico.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Valutazione</a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p><sup>1</sup> Fedpol valuta periodicamente l’appropriatezza e l’efficacia della presente ordinanza.</p>
<p><sup>2</sup> Riferisce periodicamente al Dipartimento federale di giustizia e polizia i risultati della valutazione.</p>
<p><sup>3</sup> Può affidare la valutazione a specialisti esterni.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Entrata in vigore</a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p>La presente ordinanza entra in vigore il 1° gennaio 2016.</p>
<p></p>
</div></article></div></section></main>
</div></body>
</html>
