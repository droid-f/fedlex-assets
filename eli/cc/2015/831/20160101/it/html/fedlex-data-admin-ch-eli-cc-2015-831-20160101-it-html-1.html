<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-831-20160101-it-docx</title>
</head>
<body><div id="lawcontent">
<div id="preface">
<!--512.413 --><p class="srnummer ">512.413 </p>
<h1 class="erlasstitel botschafttitel ">Ordinanza del DDPS<br>sulla formazione dei sottufficiali<br>di professione dell’esercito</h1>
<h2 class="erlasskurztitel ">(OFSPE)</h2>
<p>del 7 dicembre 2015 (Stato 1° gennaio 2016)</p>
</div>
<div id="preamble">
<p>Il Dipartimento federale della difesa, della protezione della popolazione e <br>dello sport (DDPS),</p>
<p>d’intesa con il Dipartimento federale delle finanze,</p>
<p>visto l’articolo 115 lettera a dell’ordinanza del 3 luglio 2001<sup><a href="#fn-d6e27" id="fnbck-d6e27">1</a></sup> sul personale federale,</p>
<p>ordina:</p>
<div class="footnotes"><p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina la formazione di base e il perfezionamento dei sottufficiali di professione dell’esercito.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Luogo dello svolgimento della formazione</a>
</h6>
<div class="collapseable"> <p>La formazione si svolge presso la Scuola per sottufficiali di professione dell’esercito (SSPE) e presso istituzioni nazionali ed estere.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ammissione</a>
</h6>
<div class="collapseable"> <p><sup>1</sup> Ai corsi di formazione e ai corsi della SSPE sono ammessi i sottufficiali di professione, eccettuati gli aspiranti sottufficiali di professione.</p>
<p><sup>2</sup> Possono essere ammessi a singole attività formative:</p>
<dl>
<dt>a. </dt>
<dd>membri del personale militare;</dd>
<dt>b. </dt>
<dd>insegnanti specialisti;</dd>
<dt>c. </dt>
<dd>militari stranieri;</dd>
<dt>d. </dt>
<dd>persone provenienti da organizzazioni partner della SSPE e dall’Amministrazione federale, secondo la decisione del comandante della SSPE.</dd>
</dl>
<p><sup>3</sup> Il DDPS, d’intesa con il Dipartimento federale degli affari esteri, autorizza l’ammissione di militari stranieri.</p>
<p><sup>4</sup> Per motivi relativi alla protezione delle informazioni, il comandante della SSPE può escludere i militari stranieri da determinate attività formative.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Corso di formazione di base</a>
</h6>
<div class="collapseable"> <p><sup>1 </sup>Il corso di formazione di base abilita i partecipanti a essere attivi in qualità di formatori e ad assumere funzioni di condotta ed educative. La formazione è orientata all’impiego d’inizio carriera e a un’ampia gamma di compiti.</p>
<p><sup>2</sup> Il corso di formazione di base dura 24 mesi.</p>
<p><sup>3</sup> I partecipanti in possesso di maturità liceale, maturità professionale o maturità specializzata possono frequentare una formazione di base più breve, della durata massima di 15 mesi.</p>
<p><sup>4</sup> Una volta completato con successo il corso di formazione di base, i partecipanti ricevono un diploma firmato dal capo del DDPS e il titolo di «sottufficiale di professione con diploma federale».</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Corsi di formazione per l’avanzamento</a>
</h6>
<div class="collapseable"> <p><sup>1</sup> Il corso di formazione per l’avanzamento 1 prepara ad assumere funzioni del gruppo d’impiego 3. La formazione è orientata alla funzione nel quadro dell’utilizzazione nel gruppo d’impiego 3.</p>
<p><sup>2</sup> Il corso di formazione per l’avanzamento 2 prepara ad assumere funzioni del gruppo d’impiego 4. La formazione è orientata alla funzione nel quadro dell’utilizzazione nel gruppo d’impiego 4.</p>
<p><sup>3</sup> Per preparare ad assumere funzioni del gruppo d’impiego 5, il capo dell’esercito può predisporre un corso di formazione per l’avanzamento 3. La formazione è orientata alla funzione nel quadro dell’utilizzazione nel gruppo d’impiego 5.</p>
<p><sup>4</sup> Una volta completato con successo il rispettivo corso di formazione, i partecipanti ricevono un certificato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Corsi di perfezionamento</a>
</h6>
<div class="collapseable"> <p><sup>1</sup> Nei corsi di perfezionamento orientati alle necessità vengono consolidate le conoscenze acquisite e introdotte le novità.</p>
<p><sup>2</sup> L’accento della formazione è posto sui seguenti ambiti:</p>
<dl>
<dt>a. </dt>
<dd>formazione per formatori;</dd>
<dt>b. </dt>
<dd>promozione delle capacità e abilità specifiche alle esigenze;</dd>
<dt>c. </dt>
<dd>lingue;</dd>
<dt>d. </dt>
<dd>promozione delle attitudini fisiche.</dd>
</dl>
<p><sup>3</sup> Una volta completato con successo il rispettivo corso di perfezionamento, i partecipanti ricevono un attestato di frequenza.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Formatore con attestato professionale federale</a>
</h6>
<div class="collapseable"> <p><sup>1</sup> La formazione per formatori durante il corso di formazione di base e i corsi di perfezionamento viene certificata secondo le direttive della Federazione svizzera per la formazione continua.</p>
<p><sup>2</sup> Dopo la formazione è possibile conseguire un diploma di «formatore con attestato professionale federale».</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Disposizioni esecutive</a>
</h6>
<div class="collapseable"> <p>Il capo dell’esercito, nel quadro di istruzioni, disciplina in particolare i seguenti aspetti dei corsi di formazione, dei corsi e delle attività formative:</p>
<dl>
<dt>a. </dt>
<dd>l’ammissione;</dd>
<dt>b. </dt>
<dd>lo svolgimento della formazione;</dd>
<dt>c. </dt>
<dd>le modalità di valutazione;</dd>
<dt>d. </dt>
<dd>il superamento;</dd>
<dt>e. </dt>
<dd>l’esclusione.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Abrogazione di un altro atto normativo</a>
</h6>
<div class="collapseable"> <p>L’ordinanza del 23 giugno 2005<sup><sup><a href="#fn-d6e203" id="fnbck-d6e203">2</a></sup></sup> concernente la scuola per sottufficiali di professione dell’esercito è abrogata. </p>
<div class="footnotes"><p id="fn-d6e203"><sup><a href="#fnbck-d6e203">2</a></sup> [<a href="https://fedlex.data.admin.ch/eli/oc/2005/427" target="_blank">RU <b>2005</b> 2505</a>]</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Disposizione transitoria</a>
</h6>
<div class="collapseable"> <p>Ai corsi di formazione e ai corsi già avviati al momento dell’entrata in vigore della presente ordinanza si applica ancora l’ordinanza del 23 giugno 2005<sup><sup><a href="#fn-d6e223" id="fnbck-d6e223">3</a></sup></sup> concernente la scuola per sottufficiali di professione dell’esercito.</p>
<div class="footnotes"><p id="fn-d6e223"><sup><a href="#fnbck-d6e223">3</a></sup> [<a href="https://fedlex.data.admin.ch/eli/oc/2005/427" target="_blank">RU <b>2005</b> 2505</a>]</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2016.</p>
<p></p>
</div></article></main>
</div></body>
</html>
