<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-652-20151101-it-docx-1</title>
</head>
<body><div id="lawcontent">
<div id="preface">
<!--191.11 --><p class="srnummer ">191.11 </p>
<h1 class="erlasstitel botschafttitel ">Ordinanza <br>sugli emolumenti del Dipartimento federale <br>degli affari esteri</h1>
<h2 class="erlasskurztitel ">(Ordinanza sugli emolumenti del DFAE, OEm-DFAE)</h2>
<p>del 7 ottobre 2015 (Stato 1° novembre 2015)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 46<i>a</i> della legge del 21 marzo 1997<sup><a href="#fn-d6e25" id="fnbck-d6e25">1</a></sup> sull’organizzazione del Governo e dell’Amministrazione; <br>visti gli articoli 59 e 60 capoverso 3 della legge del 26 settembre 2014<sup><a href="#fn-d6e35" id="fnbck-d6e35">2</a></sup> sugli <br>Svizzeri all’estero (LSEst),</p>
<p>ordina:</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup><sup> </sup><a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/cc/2015/653" target="_blank">RS <b>195.1</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable"> <p><sup>1</sup> La presente ordinanza disciplina la riscossione di emolumenti per decisioni e prestazioni del Dipartimento federale degli affari esteri (DFAE), comprese le rappresentanze svizzere all’estero (rappresentanze). Il DFAE riscuote emolumenti nei seguenti settori:</p>
<dl>
<dt>a. </dt>
<dd>protezione consolare;</dd>
<dt>b. </dt>
<dd>altri servizi consolari;</dd>
<dt>c. </dt>
<dd>promozione dell’economia e della piazza economica.</dd>
</dl>
<p><sup>2</sup> Sono riservate le seguenti normative di diritto speciale in materia di emolumenti:</p>
<dl>
<dt>a. </dt>
<dd>l’ordinanza del 23 novembre 2005<sup><a href="#fn-d6e78" id="fnbck-d6e78">3</a></sup> sulle tasse riscosse in applicazione della legge sulla cittadinanza;</dd>
<dt>b. </dt>
<dd>l’ordinanza del 24 ottobre 2007<sup><a href="#fn-d6e101" id="fnbck-d6e101">4</a></sup> sugli emolumenti LStrI<sup><a href="#fn-d6e109" id="fnbck-d6e109">5</a></sup>;</dd>
<dt>c. </dt>
<dd>l’ordinanza del 20 settembre 2002<sup><a href="#fn-d6e122" id="fnbck-d6e122">6</a></sup> sui documenti d’identità;</dd>
<dt>d. </dt>
<dd>l’ordinanza del 14 novembre 2012<sup><a href="#fn-d6e134" id="fnbck-d6e134">7</a></sup> concernente il rilascio di documenti di viaggio per stranieri;</dd>
<dt>e. </dt>
<dd>l’ordinanza del 27 ottobre 1999<sup><a href="#fn-d6e146" id="fnbck-d6e146">8</a></sup> sugli emolumenti in materia di stato civile;</dd>
<dt>f. </dt>
<dd>l’ordinanza del 14 dicembre 2007<sup><a href="#fn-d6e158" id="fnbck-d6e158">9</a></sup> sugli emolumenti nella navigazione marittima.</dd>
</dl>
<p><sup>3</sup> Per quanto la presente ordinanza non preveda una regolamentazione specifica, si applicano le disposizioni dell’ordinanza generale dell’8 settembre 2004<sup><a href="#fn-d6e169" id="fnbck-d6e169">10</a></sup> sugli emolumenti.</p>
<div class="footnotes">
<p id="fn-d6e78"><sup><a href="#fnbck-d6e78">3</a></sup> [<a href="https://fedlex.data.admin.ch/eli/oc/2005/724" target="_blank">RU <b>2005</b> 5239</a>. <a href="https://fedlex.data.admin.ch/eli/oc/2016/405" target="_blank">RU <b>2016</b> 2577 </a>all. n. I 1]. Vedi ora gli art. 24 a 29 dell’O del 17 giu. 2016 sulla cittadinanza (<a href="https://fedlex.data.admin.ch/eli/cc/2016/405" target="_blank">RS <b>141.01</b></a>).</p>
<p id="fn-d6e101"><sup><a href="#fnbck-d6e101">4</a></sup> <a href="https://fedlex.data.admin.ch/eli/cc/2007/763" target="_blank">RS <b>142.209</b></a></p>
<p id="fn-d6e109"><sup><a href="#fnbck-d6e109">5</a></sup> Il titolo è stato adattato in applicazione dell’art. 12 cpv. 2 della LF del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° gen. 2019. </p>
<p id="fn-d6e122"><sup><a href="#fnbck-d6e122">6</a></sup> <a href="https://fedlex.data.admin.ch/eli/cc/2002/468" target="_blank">RS <b>143.11</b></a></p>
<p id="fn-d6e134"><sup><a href="#fnbck-d6e134">7</a></sup> <a href="https://fedlex.data.admin.ch/eli/cc/2012/713" target="_blank">RS <b>143.5</b></a></p>
<p id="fn-d6e146"><sup><a href="#fnbck-d6e146">8</a></sup> <a href="https://fedlex.data.admin.ch/eli/cc/1999/490" target="_blank">RS <b>172.042.110</b></a></p>
<p id="fn-d6e158"><sup><a href="#fnbck-d6e158">9</a></sup> <a href="https://fedlex.data.admin.ch/eli/cc/2008/29" target="_blank">RS <b>747.312.4</b></a></p>
<p id="fn-d6e169"><sup><a href="#fnbck-d6e169">10</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obbligo di versare gli emolumenti e calcolo</a>
</h6>
<div class="collapseable"> <p><sup>1</sup> Le persone fisiche e giuridiche devono pagare un emolumento per le decisioni e le prestazioni del DFAE.</p>
<p><sup>2</sup> Per quanto la presente ordinanza non preveda una regolamentazione specifica, gli emolumenti sono fissati in ragione del tempo impiegato. La tariffa è di 75 franchi svizzeri per ogni mezz’ora iniziata.</p>
<p><sup>3</sup> L’emolumento comprende inoltre il rimborso delle spese per gli esborsi sostenuti dal DFAE in relazione a decisioni e prestazioni. Vi rientrano in particolare:</p>
<dl>
<dt>a. </dt>
<dd>le spese di viaggio, vitto e alloggio;</dd>
<dt>b. </dt>
<dd>le spese per prestazioni di altre autorità e di terzi consultati;</dd>
<dt>c. </dt>
<dd>le spese per l’ottenimento di informazioni e documenti, compresi i salari versati a tal fine;</dd>
<dt>d. </dt>
<dd>le spese di comunicazione e trasmissione.</dd>
</dl>
<p><sup>4</sup> Per le prestazioni al di fuori dell’orario di lavoro può essere riscosso un supplemento fino al 50 per cento dell’emolumento ordinario. Per gli esborsi non è previsto alcun supplemento.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Rinuncia alla riscossione degli emolumenti</a>
</h6>
<div class="collapseable"> <p><sup>1</sup> Nei settori della protezione consolare e degli altri servizi consolari si rinuncia alla riscossione di emolumenti nei confronti degli organi intercantonali, dei Cantoni e dei Comuni nonché di Stati esteri se questi ultimi:</p>
<dl>
<dt>a. </dt>
<dd>garantiscono la reciprocità; o</dd>
<dt>b. </dt>
<dd>non possono a loro volta addebitare l’emolumento a terzi.</dd>
</dl>
<p><sup>2</sup> Si rinuncia alla riscossione di emolumenti nei confronti delle seguenti istituzioni, sempre che esse non possano a loro volta addebitare l’emolumento a terzi:</p>
<dl>
<dt>a. </dt>
<dd>Fondazione Pro Helvetia;</dd>
<dt>b. </dt>
<dd>Organizzazione degli Svizzeri all’estero;</dd>
<dt>c. </dt>
<dd>educationsuisse;</dd>
<dt>d. </dt>
<dd>Fondazione per i giovani svizzeri all’estero;</dd>
<dt>e. </dt>
<dd>Fondazione Piazza degli Svizzeri all’estero;</dd>
<dt>f. </dt>
<dd>Svizzera Turismo;</dd>
<dt>g. </dt>
<dd>promotori delle esportazioni incaricati dalla Confederazione conformemente all’articolo 3 capoverso 1 della legge federale del 6 ottobre 2000<sup><a href="#fn-d6e252" id="fnbck-d6e252">11</a></sup> sulla promozione delle esportazioni.</dd>
</dl>
<p><sup>3</sup> In caso d’interesse pubblico preponderante è possibile rinunciare alla riscossione di emolumenti nei confronti delle organizzazioni internazionali che hanno concluso un accordo di sede con la Svizzera.</p>
<p><sup>4</sup> Per gli esborsi superiori a 50 franchi svizzeri il rimborso è dovuto anche quando di principio si rinuncia alla riscossione di emolumenti.</p>
<div class="footnotes"><p id="fn-d6e252"><sup><a href="#fnbck-d6e252">11</a></sup> <a href="https://fedlex.data.admin.ch/eli/cc/2001/150" target="_blank">RS <b>946.14</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Informazione e pagamento anticipato</a>
</h6>
<div class="collapseable"> <p><sup>1</sup> Il DFAE informa i diretti interessati o i loro familiari, se possibile anticipatamente, sull’obbligo di pagare un emolumento e sull’importo presumibile dell’emolumento.</p>
<p><sup>2</sup> Il DFAE può esigere un anticipo adeguato o il pagamento anticipato.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Fatturazione</a>
</h6>
<div class="collapseable"> <p><sup>1</sup> Il DFAE fattura l’emolumento dopo la fornitura della prestazione non appena tutte le unità amministrative in Svizzera e all’estero inoltrano i giustificativi.</p>
<p><sup>2</sup> Se una prestazione si protrae per oltre sei mesi, ogni sei mesi è emessa una fattura intermedia. Se l’emolumento maturato ammonta a più di 500 franchi svizzeri, viene fatturato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Termine di pagamento</a>
</h6>
<div class="collapseable"> <p>Il termine di pagamento dell’emolumento è di 45 giorni a decorrere dall’inizio dell’esigibilità.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Incasso</a>
</h6>
<div class="collapseable"> <p><sup>1</sup> All’estero, gli emolumenti devono essere pagati nella moneta locale.</p>
<p><sup>2</sup> Se la moneta locale non è convertibile in franchi svizzeri, la rappresentanza può, previa approvazione da parte della Direzione delle risorse del DFAE, prevedere che gli emolumenti vengano pagati in un’altra valuta.</p>
<p><sup>3</sup> Il DFAE determina il tasso di conversione in base al tasso di cambio giornaliero.</p>
<p><sup>4</sup> Gli emolumenti per le prestazioni richieste mediante uno sportello online devono essere pagati nella moneta proposta nell’ambito del pagamento elettronico.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Condono degli emolumenti</a>
</h6>
<div class="collapseable"> <p><sup>1</sup> Il DFAE può condonare parzialmente o totalmente il pagamento degli emolumenti alle condizioni menzionate nell’articolo 61 LSEst, considerando a tal fine se la persona in questione ha dato prova di negligenza.</p>
<p><sup>2</sup> Il condono parziale è escluso se l’emolumento è pagato da terzi.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Negligenza</a>
</h6>
<div class="collapseable"> <p>Ai sensi della presente ordinanza, un comportamento è considerato negligente in particolare se la persona interessata:</p>
<dl>
<dt>a. </dt>
<dd>non ha osservato le raccomandazioni della Confederazione, segnatamente i consigli di viaggio e le raccomandazioni individuali del DFAE;</dd>
<dt>b. </dt>
<dd>ha violato la legislazione dello Stato ospite; o</dd>
<dt>c. </dt>
<dd>non dispone di una copertura assicurativa sufficiente o ha perso la copertura assicurativa per un motivo di esclusione.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Protezione consolare</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rinuncia alla riscossione di emolumenti</a>
</h6>
<div class="collapseable"> <p><sup>1</sup> Per gli aiuti nell’ambito della protezione consolare, il DFAE non riscuote alcun emolumento se:</p>
<dl>
<dt>a. </dt>
<dd>il tempo impiegato non supera un’ora e l’aiuto non ha richiesto alcun esborso; o</dd>
<dt>b. </dt>
<dd>il tempo impiegato non supera mezz’ora e l’aiuto ha richiesto un esborso non superiore a 30 franchi svizzeri.</dd>
</dl>
<p><sup>2</sup> I seguenti aiuti prestati nell’ambito dell’assistenza generale non sono soggetti a emolumenti:</p>
<dl>
<dt>a. </dt>
<dd>gli aiuti in caso di malattia e infortunio di cui all’articolo 51 lettere a–f dell’ordinanza del 7 ottobre 2015<sup><a href="#fn-d6e379" id="fnbck-d6e379">12</a></sup> sugli Svizzeri all’estero (OSEst), a condizione che sussista una copertura assicurativa completa;</dd>
<dt>b. </dt>
<dd>gli aiuti a favore di vittime di un grave crimine di cui all’articolo 52 OSEst;</dd>
<dt>c. </dt>
<dd>gli aiuti in caso di scomparsa di persone di cui all’articolo 53 capoverso 1 lettere a–c OSEst;</dd>
<dt>d. </dt>
<dd>gli aiuti in caso di decesso di cui all’articolo 54 capoverso 1 lettere a–f OSEst, se sono forniti al di fuori dello Stato di domicilio;</dd>
<dt>e. </dt>
<dd>gli aiuti in caso di rapimenti di minori di cui all’articolo 55 capoverso 1 lettere a–f OSEst.</dd>
</dl>
<p><sup>3</sup> In caso d’indigenza o d’interesse pubblico preponderante, il DFAE può dilazionare, ridurre o condonare l’emolumento per altri aiuti nell’ambito dell’assistenza generale, sempre che la persona interessata non abbia dato prova di negligenza.</p>
<div class="footnotes"><p id="fn-d6e379"><sup><a href="#fnbck-d6e379">12</a></sup> <a href="https://fedlex.data.admin.ch/eli/cc/2015/654" target="_blank">RS <b>195.11</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Partenze organizzate da regioni colpite da crisi e catastrofi</a>
</h6>
<div class="collapseable"> <p><sup>1</sup> Le partenze organizzate dal DFAE da regioni colpite da crisi e catastrofi non sono fatturate ai partecipanti, sempre che essi non abbiano dato prova di negligenza.</p>
<p><sup>2</sup> In caso di negligenza, l’emolumento per la partenza è suddiviso in parti uguali tra tutti i partecipanti.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Aiuti in caso di privazione della libertà</a>
</h6>
<div class="collapseable"> <p><sup>1</sup> Per gli aiuti prestati in caso di privazione della libertà di cui all’articolo 57 OSEst<sup><a href="#fn-d6e425" id="fnbck-d6e425">13</a></sup> non è richiesto alcun anticipo o pagamento anticipato.</p>
<p><sup>2</sup> Al termine della detenzione il DFAE esamina i costi che possono essere fatturati alla persona interessata. Esso considera se quest’ultima:</p>
<dl>
<dt>a. </dt>
<dd>sarà in grado di sostenere i costi in un futuro prevedibile;</dd>
<dt>b. </dt>
<dd>ha dato prova di negligenza.</dd>
</dl>
<div class="footnotes"><p id="fn-d6e425"><sup><a href="#fnbck-d6e425">13</a></sup> <a href="https://fedlex.data.admin.ch/eli/cc/2015/654" target="_blank">RS <b>195.11</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Aiuti in caso di rapimento e presa di ostaggi a sfondo politico  o terroristico</a>
</h6>
<div class="collapseable"> <br><p><sup>1</sup> Le persone che hanno dato prova di negligenza pagano, per gli aiuti in caso di rapimento e presa di ostaggi a sfondo politico o terroristico:</p>
<dl>
<dt>a. </dt>
<dd>le spese personali direttamente imputabili, in particolare le spese per:<dl>
<dt>1. </dt>
<dd>il trasporto,</dd>
<dt>2. </dt>
<dd>l’assistenza medica,</dd>
<dt>3. </dt>
<dd>il vestiario,</dd>
<dt>4. </dt>
<dd>altro materiale d’assistenza di diretta utilità personale,</dd>
<dt>5. </dt>
<dd>la trasmissione del citato materiale d’assistenza;</dd>
</dl>
</dd>
<dt>b. </dt>
<dd>le spese operative legate al caso, comprendenti le spese per:<dl>
<dt>1. </dt>
<dd>le prestazioni della rappresentanza in ragione del tempo impiegato,</dd>
<dt>2. </dt>
<dd>viaggi, vitto e alloggio di dipendenti del servizio pubblico,</dd>
<dt>3. </dt>
<dd>le prestazioni di terzi coinvolti,</dd>
<dt>4. </dt>
<dd>le infrastrutture supplementari in aree di ubicazione terza,</dd>
<dt>5. </dt>
<dd>l’ottenimento di informazioni e documenti, compresi i salari versati a tal fine,</dd>
<dt>6. </dt>
<dd>la comunicazione e trasmissione.</dd>
</dl>
</dd>
</dl>
<p><sup>2</sup> Le persone elencate di seguito pagano esclusivamente le spese personali direttamente imputabili:</p>
<dl>
<dt>a. </dt>
<dd>le persone che non hanno dato prova di negligenza;</dd>
<dt>b. </dt>
<dd>le persone con più cittadinanze se la protezione consolare è garantita da un altro Stato;</dd>
<dt>c. </dt>
<dd>i collaboratori di organizzazioni internazionali, le rispettive persone di accompagnamento riconosciute dal datore di lavoro nonché i figli di queste persone se tali organizzazioni internazionali gestiscono il caso autonomamente e la Confederazione interviene solo a titolo complementare.</dd>
</dl>
<p><sup>3</sup> Le seguenti persone sono esentate dall’obbligo di pagamento degli emolumenti se il rapimento o la presa di ostaggi avviene nell’ambito di un soggiorno per ragioni di servizio:</p>
<dl>
<dt>a. </dt>
<dd>i dipendenti del servizio pubblico, le rispettive persone di accompagnamento riconosciute dal datore di lavoro nonché i figli di queste persone;</dd>
<dt>b. </dt>
<dd>le persone incaricate direttamente dal servizio pubblico, le rispettive persone di accompagnamento riconosciute dal mandante nonché i figli di queste persone.</dd>
</dl>
<p><sup>4</sup> Per gli aiuti in caso di rapimento e presa di ostaggi non è emessa alcuna fattura intermedia.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Altri servizi consolari</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Legalizzazioni e attestazioni</a>
</h6>
<div class="collapseable"> <p><sup>1</sup> Per le seguenti prestazioni l’emolumento è di 40 franchi svizzeri per documento:</p>
<dl>
<dt>a. </dt>
<dd>legalizzazione di timbri e firme ufficiali su atti pubblici;</dd>
<dt>b. </dt>
<dd>legalizzazione di firme personali su atti privati;</dd>
<dt>c. </dt>
<dd>attestazioni che comportano un dispendio di tempo inferiore a mezz’ora, in particolare quelle sulla cittadinanza svizzera e sull’iscrizione nel registro degli Svizzeri all’estero;</dd>
<dt>d. </dt>
<dd>carte di passo per cadaveri;</dd>
<dt>e. </dt>
<dd>lasciapassare per cittadini svizzeri.</dd>
</dl>
<p><sup>2</sup> Per le seguenti prestazioni non è riscosso alcun emolumento:</p>
<dl>
<dt>a. </dt>
<dd>attestazioni di certificati di vita destinati a istituti di assicurazione sociale;</dd>
<dt>b. </dt>
<dd>attestazioni di dichiarazioni di esportazione nel turismo.</dd>
</dl>
<p><sup>3</sup> Per le altre attestazioni l’emolumento è calcolato in ragione del tempo impiegato.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Depositi</a>
</h6>
<div class="collapseable"> <p><sup>1</sup> L’emolumento per il deposito di effetti personali, denaro o altri valori patrimoniali, in particolare carte valori, libretti di risparmio e gioielli, è di 150 franchi svizzeri per anno civile iniziato.</p>
<p><sup>2</sup> L’emolumento per il deposito di documenti pubblici o privati è di 75 franchi svizzeri per anno civile iniziato.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Promozione dell’economia e della piazza economica</a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p><sup>1</sup> Per le prestazioni nell’ambito della promozione dell’economia e della piazza economica, la prima ora di lavoro non è fatturata.</p>
<p><sup>2</sup> I promotori delle esportazioni incaricati dalla Confederazione secondo l’articolo 3 capoverso 1 della legge federale del 6 ottobre 2000<sup><a href="#fn-d6e589" id="fnbck-d6e589">14</a></sup> sulla promozione delle esportazioni si occupano dell’incasso degli emolumenti per le prestazioni fornite da una rappresentanza, su loro mandato, a favore di mandanti domiciliati in Svizzera.</p>
<div class="footnotes"><p id="fn-d6e589"><sup><a href="#fnbck-d6e589">14</a></sup> <a href="https://fedlex.data.admin.ch/eli/cc/2001/150" target="_blank">RS <b>946.14</b></a></p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Abrogazione di un altro atto normativo</a>
</h6>
<div class="collapseable"> <p>L’ordinanza del 29 novembre 2006<sup><a href="#fn-d6e608" id="fnbck-d6e608">15</a></sup> sulle tasse delle rappresentanze diplomatiche e consolari svizzere è abrogata.</p>
<div class="footnotes"><p id="fn-d6e608"><sup><a href="#fnbck-d6e608">15</a></sup> [<a href="https://fedlex.data.admin.ch/eli/oc/2006/803" target="_blank">RU <b>2006</b> 5321</a>]</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Disposizione transitoria</a>
</h6>
<div class="collapseable"> <p>Il diritto previgente rimane applicabile per le procedure amministrative e le prestazioni che non sono ancora concluse al momento dell’entrata in vigore della presente ordinanza.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° novembre 2015.</p>
<p></p>
</div></article>
</div></section></main>
</div></body>
</html>
