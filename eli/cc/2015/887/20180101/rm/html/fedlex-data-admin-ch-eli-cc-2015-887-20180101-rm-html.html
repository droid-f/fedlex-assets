<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-887-20180101-rm-docx</title>
</head>
<body><div id="lawcontent">
<div id="preface">
<!--702.1 --><p class="srnummer">702.1 </p>
<?del-struct abstand4pt><?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­ditad legala</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Ordinaziun<br>davart las abitaziuns secundaras</h1>
<h2 class="erlasskurztitel">(OAS)</h2>
<?del-struct abstand18pt><p>dals 4 da december 2015 (versiun dal 1. da schaner 2018)</p>
</div>
<div id="preamble">
<p>Il Cussegl federal svizzer,</p>
<p>sa basond sin la Lescha federala dals 20 da mars 2015<sup><a href="#fn-d7767e33">1</a></sup> davart las abitaziuns secundaras (lescha),</p>
<p>decretescha:</p>
<div class="footnotes"><p id="fn-d7767e33"><sup>1</sup> <a href="https://fedlex.data.admin.ch/eli/cc/2015/886/20160101">SR <b>702</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun Determinaziun e publicaziun dal total da las abitaziuns e da la quota d’abitaziuns secundaras </a>
</h1>
<div class="collapseable">
<br><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Incumbensas e cumpetenzas da las vischnancas </a>
</h6>
<div class="collapseable"> <p><sup>1</sup> Mintga vischnanca furnescha annualmain a l’Uffizi federal da statistica (UST) sias datas d’abitants cun di da referenza dals 31 da december fin il pli tard ils 31 da scha­ner da l’onn suandant ed actualisescha il Register federal dals edifizis e da las abita­ziuns (REA) tenor l’artitgel 10 alinea 1 da l’Ordinaziun dals 9 da zercladur 2017<sup><a href="#fn-d7767e57">2</a></sup> davart il register federal dals edifizis e da las abitaziuns.<sup><a href="#fn-d7767e65">3</a></sup></p>
<p><sup>2</sup> En ils chantuns che han in register renconuschì dals edifizis e da las abitaziuns po la vischnanca metter a disposiziun sias datas d’abitants er al chantun, per permetter da caracterisar automaticamain las emprimas abitaziuns en il register chantunal dals edifizis e da las abitaziuns.</p>
<div class="footnotes">
<p id="fn-d7767e57"><sup>2</sup> <a href="https://fedlex.data.admin.ch/eli/cc/2017/376/20170701">SR <b>431.841</b></a></p>
<p id="fn-d7767e65"><sup>3</sup> Versiun tenor la cifra II 4 da l’agiunta 2 da l’O dals 9 da zer. 2017 davart il register federal dals edifizis e da las abitaziuns, en vigur dapi il 1. da fan. 2017 (<a href="https://fedlex.data.admin.ch/eli/oc/2017/376">AS <b>2017</b> 3459</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Incumbensas e cumpetenzas da la Confederaziun </a>
</h6>
<div class="collapseable"> <p><sup>1</sup> En vista a la determinaziun da la quota d’abitaziuns secundaras e sin fundament da las datas d’abitants tenor l’artitgel 1 alinea 1 introducescha il UST en il REA la caracteristica d’abitaziun «gener d’utilisaziun».</p>
<p><sup>2</sup> Sin fundament da las datas communalas en il REA constatescha l’Uffizi federal da svilup dal territori (ARE) per mintga vischnanca fin ils 31 da mars da mintga onn, sche sia quota d’abitaziuns secundaras importa dapli che 20 pertschient u betg. </p>
<p><sup>3</sup> Il ARE po examinar d’uffizi las datas che la vischnanca ha furnì tenor l’artitgel 1 alinea 1.</p>
<p><sup>4</sup> El publitgescha annualmain ina glista che cuntegna las suandantas indicaziuns per mintga vischnanca: dumber total da las abitaziuns, dumber d’emprimas abitaziuns, la quota d’emprimas abitaziuns sco er la constataziun, sche la quota d’abitaziuns secundaras importa dapli che 20 pertschient u betg.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Construcziun da novas abitaziuns </a>
</h1>
<div class="collapseable"> <article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Menziun en il register funsil </a>
</h6>
<div class="collapseable"> <p>1 La servitut che sto vegnir menziunada tenor lescha en il register funsil per las abitaziuns che han ina restricziun d’utilisaziun, tuna sco suonda:</p>
<dl>
<dt>a.</dt>
<dd>emprima abitaziun u abitaziun che ha il medem status sco in’emprima abitaziun tenor l’artitgel 7 alinea 1 litera a da la lescha;</dd>
<dt>b.</dt>
<dd>abitaziun explotada turisticamain tenor l’artitgel 7 alinea 2 litera a da la lescha (abitaziun annexa); u</dd>
<dt>c.</dt>
<dd>abitaziun explotada turisticamain tenor l’artitgel 7 alinea 2 litera b da la lescha (abitaziun en il rom d’ina interpresa d’alloschament organisada).</dd>
</dl>
<p><sup>2</sup> La menziun en il register funsil cumpiglia – supplementarmain a l’abitaziun respectiva – l’identificatur d’edifizis e l’identificatur d’abitaziuns tenor l’artitgel 8 alineas 2 litera a e 3 litera a da l’Ordinaziun dals 9 da zercladur 2017<sup><a href="#fn-d7767e121">4</a></sup> davart il regi­ster federal dals edifizis e da las abitaziuns.<sup><a href="#fn-d7767e129">5</a></sup></p>
<p><sup>3</sup> La vischnanca po inscriver la restricziun d’utilisaziun en il REA. </p>
<div class="footnotes">
<p id="fn-d7767e121"><sup>4</sup> <a href="https://fedlex.data.admin.ch/eli/cc/2017/376/20170701">SR <b>431.841</b></a></p>
<p id="fn-d7767e129"><sup>5</sup> Versiun tenor la cifra II 4 da l’agiunta 2 da l’O dals 9 da zer. 2017 davart il register federal dals edifizis e da las abitaziuns, en vigur dapi il 1. da fan. 2017 (<a href="https://fedlex.data.admin.ch/eli/oc/2017/376">AS <b>2017</b> 3459</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Interpresa d’alloschament organisada </a>
</h6>
<div class="collapseable"> <p>Ina interpresa d’alloschament organisada en il senn da la lescha exista, sche las suandantas premissas èn ademplidas:</p>
<dl>
<dt>a.</dt>
<dd>l’interpresa cumpiglia servetschs ed infrastructuras d’hotellaria che vegnan utilisads da la maioritad dals giasts;</dd>
<dt>b.</dt>
<dd>ella è organisada tenor in concept da gestiun sumegliant ad in hotel;</dd>
<dt>c.</dt>
<dd>l’explotaziun en il rom d’ina gestiun unitara è garantida.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Expertisa </a>
</h6>
<div class="collapseable"> <p><sup>1</sup> L’expertisa tenor l’artitgel 8 alinea 5 da la lescha sto vegnir incumbensada da la persuna petenta. L’expertisa dal perit basegna il consentiment da l’autoritad che conceda las permissiuns da construcziun.</p>
<p><sup>2</sup> En ils cas tenor l’artitgel 8 alinea 1 sto l’expertisa s’exprimer en spezial davart:</p>
<dl>
<dt>a.</dt>
<dd>la rentabilitad actuala e futura da l’interpresa respectivamain da las inter­presas;</dd>
<dt>b.</dt>
<dd>la finanziaziun traversala e l’utilisaziun dals retgavs.</dd>
</dl>
<p><sup>3</sup> En ils cas tenor l’artitgel 8 alinea 4 sto l’expertisa s’exprimer en spezial davart: </p>
<dl>
<dt>a.</dt>
<dd>la rentabilitad actuala e futura da l’interpresa;</dd>
<dt>b.</dt>
<dd>la durada da la gestiun; e</dd>
<dt>c.</dt>
<dd>la dumonda, sch’in fauss cumportament dal proprietari u dal gestiunari ha chaschunà che l’interpresa d’alloschament respectiva na po betg pli vegnir manada en moda economica.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Edifizis caracteristics per il lieu </a>
</h6>
<div class="collapseable"> <p><sup>1</sup> Edifizis caracteristics per il lieu en il senn da l’artitgel 9 alinea 1 da la lescha èn edifizis che contribueschan – tras lur posiziun e lur furma – essenzialmain a la qualitad degna da vegnir mantegnida dal maletg dal lieu ed a l’identitad dal vitg.</p>
<p><sup>2</sup> Ils chantuns procuran per ina procedura che permetta da determinar ils edifizis caracteristics per il lieu.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Midada d’utilisaziun d’ina abitaziun explotada turisticamain ed annunzia </a>
</h1>
<div class="collapseable">
<br><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p><sup>1</sup> In’abitaziun cun ina restricziun d’utilisaziun tenor l’artitgel 7 alinea 1 litera b da la lescha dastga er vegnir utilisada sco abitaziun tenor l’artitgel 7 alinea 1 litera a. </p>
<p><sup>2</sup> Il proprietari da l’abitaziun sto annunziar la midada d’utilisaziun a l’autoritad che conceda las permissiuns da construcziun entaifer 30 dis dapi la retratga da l’abita­ziun.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun Sistida da la restricziun d’utilisaziun en cas d’abitaziuns tenor il nov dretg </a>
</h1>
<div class="collapseable">
<br><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><i></i> <i></i>Sistida tenor l’artitgel 14 alinea 1 litera a da la lescha </a>
</h6>
<div class="collapseable"> <p><sup>1</sup> Tenor l’artitgel 14 alinea 1 litera a da la lescha limitescha l’autoritad che conceda las permissiuns da construcziun la sistida sin maximalmain 2 onns. Ella po prolungar la durada excepziunalmain a fin 2 onns, sche motivs plausibels giustifitgeschan quai.</p>
<p><sup>2</sup> In’ulteriura prolungaziun è admissibla, sche las premissas tenor l’artitgel 9 èn ademplidas.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><i></i> <i></i>Sistida tenor l’artitgel 14 alinea 1 litera b da la lescha </a>
</h6>
<div class="collapseable"> <p><sup>1</sup> Tenor l’artitgel 14 alinea 1 litera b da la lescha limitescha l’autoritad che conceda las permissiuns da construcziun la sistida a maximalmain 2 onns. Ella prolunghescha la sistida, sch’il proprietari cumprova che las premissas tenor l’artitgel 14 alinea 1 litera b da la lescha èn anc adina ademplidas. La prolungaziun importa mintgamai maximalmain 2 onns.</p>
<p><sup>2</sup> Il proprietari sto cumprovar en mintga cas:</p>
<dl>
<dt>a.</dt>
<dd>che inserats èn vegnids publitgads regularmain en moda confurma al martgà;</dd>
<dt>b.</dt>
<dd>che l’abitaziun è vegnida publitgada a cundiziuns confurmas al martgà ed al lieu; e</dd>
<dt>c.</dt>
<dd>che l’abitaziun era da tut temp pronta per vegnir occupada d’in locatari u d’in cumprader.</dd>
</dl>
<p><sup>3</sup> Sche la cumprova tenor l’artitgel 14 alinea 1 litera b da la lescha na vegn betg fur­nida, refusa l’autoritad che conceda las permissiuns da construcziun la sistida. Sch’i vegnan tratgas en consideraziun mesiras uffizialas tenor l’artitgel 17 da la lescha, transferescha ella il dossier a l’autoritad cumpetenta.</p>
<p><sup>4</sup> Sin proposta dal proprietari cumplettescha l’Uffizi dal register funsil – en cas da l’artitgel 14 alinea 1 litera b da la lescha – la remartga cun l’indicaziun da la sistida limitada.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Dretg da far recurs e communicaziun da decisiuns </a>
</h1>
<div class="collapseable"> <article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p><sup>1</sup> En il sectur da las abitaziuns secundaras ha il ARE il dretg da far recurs tenor las disposiziuns generalas davart l’organisaziun giudiziala.</p>
<p><sup>2</sup> Las autoritads che concedan las permissiuns da construcziun communitgeschan al ARE:</p>
<dl>
<dt>a.</dt>
<dd>las permissiuns per novas abitaziuns, ch’ellas concedan sa basond sin ils artitgels 7 alinea 1 litera b, 8 e 9 da la lescha;</dd>
<dt>b.</dt>
<dd>las disposiziuns da sistida tenor l’artitgel 14 da la lescha;</dd>
<dt>c.</dt>
<dd>permissiuns da construcziun per abitaziuns che han ina restricziun d’utilisa­ziun sistida.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">6. secziun Disposiziuns transitoricas e finalas </a>
</h1>
<div class="collapseable"> <article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d7767e303">6</a></sup><a href="#art_11"> </a>
</h6>
<div class="collapseable"><div class="footnotes"><p id="fn-d7767e303"><sup>6</sup> Abolì tras la cifra I da l’O dal 1. da nov. 2017, cun effect dapi il 1. da schan. 2018 (<i>AS <b>2012</b> 6331</i>).</p></div></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><i></i> <i></i>Midada d’auters decrets </a>
</h6>
<div class="collapseable"> <p>Ils decrets qua sutvart vegnan midads sco suonda:</p>
<p>…<sup><a href="#fn-d7767e329">7</a></sup></p>
<div class="footnotes"><p id="fn-d7767e329"><sup>7</sup> Las midadas pon vegnir consultadas en la <a href="https://fedlex.data.admin.ch/eli/oc/2015/887">AS <b>2015</b> 5669</a>.</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Entrada en vigur </a>
</h6>
<div class="collapseable"> <p>Questa ordinaziun entra en vigur il 1. da schaner 2016.</p>
</div></article>
</div></section></main><div id="annex"><section id="lvl_d1385e23"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d1385e23">Agiunta</a><i><sup><a href="#fn-d7767e354">8</a></sup></i><a href="#lvl_d1385e23"> </a>
</h1>
<div class="footnotes"><p id="fn-d7767e354"><sup>8</sup> Abolì tras la cifra I da l’O dal 1. da nov. 2017, cun effect dapi il 1. da schan. 2018 (<i>AS <b>2012</b> 6331</i>).</p></div>
<div class="collapseable"></div></section></div>
</div></body>
</html>
