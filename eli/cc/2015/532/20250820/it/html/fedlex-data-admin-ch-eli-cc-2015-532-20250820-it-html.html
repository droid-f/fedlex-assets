<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--946.231.169.9 --><p class="srnummer">946.231.169.9 </p>
<h1 class="erlasstitel botschafttitel">Ordinanza<br>che istituisce provvedimenti nei confronti <br>della Repubblica del Sudan del Sud</h1>
<p class="erlassdatum man-space-before-3">del 12 agosto 2015 (Stato 20 agosto 2025)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visto l’articolo 2 della legge del 22 marzo 2002<sup><a href="#fn-d7e21" id="fnbck-d7e21">1</a></sup> sugli embarghi (LEmb),</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/vocabulary/legal-taxonomy/11413" target="_blank" data-rs-uri="https://fedlex.data.admin.ch/eli/cc/2002/564" data-rs="946.231" data-lang="it">RS <b>946.231</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Misure coercitive</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Divieto di fornire materiale d’armamento e materiale affine</a>
</h6>
<div class="collapseable">
<p class="absatz man-space-before-4"><sup>1</sup> Sono vietati la vendita, la fornitura, l’esportazione e il transito, a destinazione della Repubblica del Sudan del Sud o per un uso nella Repubblica del Sudan del Sud, di materiale d’armamento d’ogni genere, compresi armi e munizioni, veicoli ed equipaggiamento militari, attrezzature paramilitari, nonché i relativi accessori e pezzi di ricambio.</p>
<p class="absatz man-space-before-4"><sup>2</sup> Sono vietati la fornitura diretta o indiretta di servizi di ogni genere, compresi i servizi finanziari, i servizi di mediazione, la consulenza tecnica e la messa a disposizione di mercenari armati, nonché la concessione di mezzi finanziari in relazione con la vendita, la fornitura, l’esportazione, il transito, la fabbricazione o l’impiego di materiale di cui al capoverso 1 oppure in relazione ad attività militari nella Repubblica del Sudan del Sud.<sup><a href="#fn-d7e49" id="fnbck-d7e49">2</a></sup></p>
<p class="absatz man-space-before-4"><sup>3</sup> I divieti di cui ai capoversi 1 e 2 non si applicano alla vendita, alla fornitura, all’esportazione e al transito:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">di materiale d’armamento, di altro materiale connesso e delle relative attività di assistenza tecnica e formazione destinati esclusivamente a sostenere il personale delle Nazioni Unite, inclusa la missione delle Nazioni Unite nella Repubblica del Sudan del Sud e delle forze di sicurezza ad interim delle Nazioni Unite per Abyei, o a essere utilizzati da detto personale;</dd>
<dt class="man-space-before-4">b. </dt>
<dd class="man-space-before-4">di indumenti di protezione, inclusi i giubbotti e i caschi antiproiettile, destinati all’uso individuale da parte del personale delle Nazioni Unite o della Confederazione, dei rappresentanti dei media o del personale umanitario ed esportati temporaneamente nella Repubblica del Sudan del Sud.<sup><a href="#fn-d7e75" id="fnbck-d7e75">3</a></sup>
</dd>
</dl>
<p class="absatz man-space-before-4"><sup>4</sup> La Segreteria di Stato dell’economia (SECO), d’intesa con i servizi competenti del Dipartimento federale degli affari esteri (DFAE) e dopo aver informato il comitato competente del Consiglio di sicurezza delle Nazioni Unite, può autorizzare deroghe ai divieti di cui ai capoversi 1 e 2 per la vendita, la fornitura, l’esportazione e il transito:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">di equipaggiamento militare non letale destinato esclusivamente a scopi umanitari o di protezione nonché delle relative attività di assistenza tecnica e formazione;</dd>
<dt class="man-space-before-4">b. </dt>
<dd class="man-space-before-4">di materiale d’armamento e altro materiale connesso che viene esportato temporaneamente nel Sudan del Sud dalle forze di uno Stato in conformità con il diritto internazionale e che contribuisce esclusivamente e direttamente a proteggere o evacuare i cittadini dello Stato stesso e le persone su cui quest’ultimo ha responsabilità consolari nel Sudan del Sud;</dd>
<dt class="man-space-before-4">c. </dt>
<dd class="man-space-before-4">di materiale d’armamento, di altro materiale connesso e delle relative attività di assistenza tecnica e formazione destinati esclusivamente a sostenere gli interventi dell’unità regionale dell’Unione africana contro l’«Esercito di resistenza del Signore», o a essere utilizzati da detta unità.<sup><a href="#fn-d7e106" id="fnbck-d7e106">4</a></sup>
</dd>
</dl>
<p class="absatz man-space-before-4"><sup>4bis</sup> La SECO, d’intesa con i servizi competenti del DFAE e in conformità alle decisioni del comitato competente del Consiglio di sicurezza delle Nazioni Unite, può autorizzare deroghe ai divieti di cui ai capoversi 1 e 2 per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la vendita, la fornitura, l’esportazione e il transito di materiale d’armamento, di altro materiale connesso e delle relative attività di assistenza tecnica e formazione destinati esclusivamente a sostenere l’attuazione del Trattato di pace;</dd>
<dt class="man-space-before-4">b. </dt>
<dd class="man-space-before-4">qualsiasi vendita o fornitura di armi o di materiale connesso o la fornitura di assistenza e personale.<sup><a href="#fn-d7e132" id="fnbck-d7e132">5</a></sup>
</dd>
</dl>
<p class="absatz man-space-before-4"><sup>5</sup> Sono fatte salve le disposizioni della legge del 13 dicembre 1996<sup><a href="#fn-d7e147" id="fnbck-d7e147">6</a></sup> sul controllo dei beni a duplice impiego e della legge del 13 dicembre 1996<sup><a href="#fn-d7e158" id="fnbck-d7e158">7</a></sup> sul materiale bellico.</p>
<div class="footnotes">
<p id="fn-d7e49"><sup><a href="#fnbck-d7e49">2</a></sup><sup></sup> Nuovo testo giusta la cifra I dell’O del 30 nov. 2018, in vigore dal 14 dic. 2018  (<a href="https://fedlex.data.admin.ch/eli/oc/2018/710" target="_blank">RU <b>2018</b> 4557</a>).</p>
<p id="fn-d7e75"><sup><a href="#fnbck-d7e75">3</a></sup><sup></sup> Nuovo testo giusta la cifra I dell’O del 30 nov. 2018, in vigore dal 14 dic. 2018  (<a href="https://fedlex.data.admin.ch/eli/oc/2018/710" target="_blank">RU <b>2018</b> 4557</a>).</p>
<p id="fn-d7e106"><sup><a href="#fnbck-d7e106">4</a></sup><sup></sup> Nuovo testo giusta la cifra I dell’O del 30 nov. 2018, in vigore dal 14 dic. 2018  (<a href="https://fedlex.data.admin.ch/eli/oc/2018/710" target="_blank">RU <b>2018</b> 4557</a>).</p>
<p id="fn-d7e132"><sup><a href="#fnbck-d7e132">5</a></sup><sup></sup> Introdotto dalla cifra I dell’O del 30 nov. 2018, in vigore dal 14 dic. 2018 (<a href="https://fedlex.data.admin.ch/eli/oc/2018/710" target="_blank">RU <b>2018</b> 4557</a>).</p>
<p id="fn-d7e147"><sup><a href="#fnbck-d7e147">6</a></sup><sup></sup> <a href="https://fedlex.data.admin.ch/vocabulary/legal-taxonomy/11363" target="_blank" data-rs-uri="https://fedlex.data.admin.ch/eli/cc/1997/1697_1697_1697" data-rs="946.202" data-lang="it">RS <b>946.202</b></a></p>
<p id="fn-d7e158"><sup><a href="#fnbck-d7e158">7</a></sup><sup></sup> <a href="https://fedlex.data.admin.ch/vocabulary/legal-taxonomy/7526" target="_blank" data-rs-uri="https://fedlex.data.admin.ch/eli/cc/1998/794_794_794" data-rs="514.51" data-lang="it">RS <b>514.51</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Blocco degli averi e delle risorse economiche</a>
</h6>
<div class="collapseable">
<p class="absatz man-space-before-4"><sup>1</sup> Sono bloccati gli averi e le risorse economiche di proprietà o sotto il controllo diretto o indiretto:</p>
<dl class="man-space-after-0">
<dt class="man-space-before-4">a.<sup><a href="#fn-d7e182" id="fnbck-d7e182">8</a></sup> </dt>
<dd class="man-space-before-4">delle persone fisiche, imprese e organizzazioni menzionate negli allegati 1 e 2;</dd>
<dt class="man-space-before-4">b.  </dt>
<dd class="man-space-before-4">delle persone fisiche, imprese e organizzazioni che agiscono in nome o per conto delle persone fisiche, imprese e organizzazioni di cui alla lettera a;</dd>
<dt class="man-space-before-4">c.  </dt>
<dd class="man-space-before-4">delle imprese e organizzazioni di proprietà o sotto il controllo delle persone fisiche, imprese e organizzazioni di cui alle lettere a o b.</dd>
</dl>
<p class="absatz man-space-before-4"><sup>2</sup> È vietato trasferire averi alle persone fisiche, imprese o organizzazioni che sottostanno al blocco degli averi, oppure mettere a loro disposizione, direttamente o indirettamente, averi o risorse economiche.</p>
<p class="absatz man-space-before-4"><sup>3</sup> Il divieto di cui al capoverso 2 non si applica alla fornitura di aiuti umanitari e al sostegno di altre attività volte a soddisfare i bisogni umani fondamentali da parte di:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">Organizzazione delle Nazioni Unite, anche per il tramite dei suoi programmi, fondi e altri enti e organismi, nonché sue agenzie specializzate e organizzazioni collegate;</dd>
<dt class="man-space-before-4">b. </dt>
<dd class="man-space-before-4">organizzazioni internazionali;</dd>
<dt class="man-space-before-4">c. </dt>
<dd class="man-space-before-4">organizzazioni umanitarie aventi status di osservatore presso l’Assemblea generale delle Nazioni Unite e membri di tali organizzazioni;</dd>
<dt class="man-space-before-4">d. </dt>
<dd class="man-space-before-4">organizzazioni non governative finanziate a livello bilaterale o multilaterale che partecipano ai piani di risposta umanitaria delle Nazioni Unite, ai piani di risposta per i rifugiati, ad altri appelli delle Nazioni Unite o a strutture umanitarie coordinate dall’Ufficio delle Nazioni Unite per il coordinamento degli affari umanitari (OCHA);</dd>
<dt class="man-space-before-4">e. </dt>
<dd class="man-space-before-4">membri del personale, beneficiari di sovvenzioni, organismi affiliati o partner esecutivi delle organizzazioni di cui alle lettere a–d nella misura in cui agiscono in tale veste;</dd>
<dt class="man-space-before-4">f. </dt>
<dd class="man-space-before-4">ogni altro soggetto designato dal comitato competente del Consiglio di sicurezza delle Nazioni Unite.<sup><a href="#fn-d7e244" id="fnbck-d7e244">9</a></sup>
</dd>
</dl>
<p class="absatz man-space-before-4"><sup>4</sup> La SECO può eccezionalmente autorizzare prelievi da conti bloccati, trasferimenti di valori patrimoniali bloccati e la liberazione di risorse economiche bloccate se servono a:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">prevenire casi di rigore;</dd>
<dt class="man-space-before-4">b. </dt>
<dd class="man-space-before-4">rispettare contratti esistenti;</dd>
<dt class="man-space-before-4">c. </dt>
<dd class="man-space-before-4">onorare crediti oggetto di una misura o di una sentenza giudiziaria, amministrativa o arbitrale;</dd>
<dt class="man-space-before-4">d. </dt>
<dd class="man-space-before-4">tutelare interessi svizzeri.<sup><a href="#fn-d7e280" id="fnbck-d7e280">10</a></sup>
</dd>
</dl>
<p class="absatz man-space-before-4"><sup>5</sup> La SECO autorizza le deroghe di cui al capoverso 4 d’intesa con i servizi competenti del DFAE e del Dipartimento federale delle finanze nonché, se del caso, previa notifica al comitato competente del Consiglio di sicurezza delle Nazioni Unite e in conformità alle decisioni di tale comitato e alle pertinenti risoluzioni del Consiglio di sicurezza delle Nazioni Unite.<sup> </sup><sup><a href="#fn-d7e296" id="fnbck-d7e296">11</a></sup></p>
<div class="footnotes">
<p id="fn-d7e182"><sup><a href="#fnbck-d7e182">8</a></sup><sup></sup> Nuovo testo giusta la cifra I dell’O del 28 mar. 2018, in vigore dalle ore 18.00 del  28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p>
<p id="fn-d7e244"><sup><a href="#fnbck-d7e244">9</a></sup><sup></sup> Nuovo testo giusta la cifra I 13 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
<p id="fn-d7e280"><sup><a href="#fnbck-d7e280">10</a></sup><sup></sup> Nuovo testo giusta la cifra I 13 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
<p id="fn-d7e296"><sup><a href="#fnbck-d7e296">11</a></sup><sup></sup> Introdotto dalla cifra I 13 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art</b><b>. 3</b> Definizioni</a>
</h6>
<div class="collapseable">
<p class="absatz man-space-before-4">Ai sensi della presente ordinanza si intende per:</p>
<dl class="man-space-after-0">
<dt class="man-space-before-4">a.<sup><a href="#fn-d7e321" id="fnbck-d7e321">12</a></sup> </dt>
<dd class="man-space-before-4">
<i>averi</i>: valori patrimoniali, compresi denaro contante, assegni, crediti monetari, cambiali, ordini o altri strumenti di pagamento, depositi, debiti e riconoscimenti di debito, cartevalori e titoli di debito, certificati azionari, obbligazioni, titoli di credito, opzioni, obbligazioni fondiarie, derivati; interessi, dividendi o altri redditi o plusvalori generati da valori patrimoniali; crediti, diritti a compensazione, garanzie, fideiussioni o altri impegni finanziari; accrediti, polizze di carico, trasferimenti della proprietà a titolo di garanzia, documenti di titolarizzazione di quote di fondi o altre risorse finanziarie e qualsiasi altro strumento di finanziamento delle esportazioni;</dd>
<dt class="man-space-before-4">b. </dt>
<dd class="man-space-before-4">
<i>blocco degli averi: </i>l’impedimento di ogni atto che permetta la gestione o l’utilizzazione degli averi, fatte salve le normali operazioni amministrative effettuate dagli istituti finanziari;</dd>
<dt class="man-space-before-4">c. </dt>
<dd class="man-space-before-4">
<i>risorse economiche: </i>i valori patrimoniali di ogni genere, indipendentemente dal fatto che siano materiali o immateriali, mobili o immobili, in particolare gli immobili e i beni di lusso, fatti salvi gli averi di cui alla lettera a;</dd>
<dt class="man-space-before-4">d. </dt>
<dd class="man-space-before-4">
<i>blocco delle risorse economiche:</i> l’impedimento dell’impiego di tali risorse per acquisire averi, merci o servizi, compresa la vendita, la locazione o la costituzione in pegno delle risorse medesime.</dd>
</dl>
<div class="footnotes"><p id="fn-d7e321"><sup><a href="#fnbck-d7e321">12</a></sup><sup></sup> Correzione del 25 ago. 2020 (<a href="https://fedlex.data.admin.ch/eli/oc/2020/650" target="_blank">RU <b>2020</b> 3607</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Divieto di entrata e di transito</a>
</h6>
<div class="collapseable">
<p class="absatz man-space-before-4"><sup>1</sup> L’entrata in Svizzera o il transito attraverso la Svizzera sono vietati alle persone fisiche elencate negli allegati 1 e 2.<sup><a href="#fn-d7e364" id="fnbck-d7e364">13</a></sup></p>
<p class="absatz man-space-before-4"><sup>2</sup> La Segreteria di Stato della migrazione (SEM) può concedere deroghe alle persone di cui all’allegato 1:<sup><a href="#fn-d7e379" id="fnbck-d7e379">14</a></sup></p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">se l’entrata o il transito sono necessari ai fini di una procedura giudiziaria;</dd>
<dt class="man-space-before-4">b. </dt>
<dd class="man-space-before-4">in conformità con il paragrafo 11 della risoluzione 2206 (2015)<sup><a href="#fn-d7e402" id="fnbck-d7e402">15</a></sup> e le decisioni del comitato competente del Consiglio di sicurezza delle Nazioni Unite.</dd>
</dl>
<p class="absatz man-space-before-4"><sup>3</sup> Essa può concedere deroghe alle persone fisiche di cui all’allegato 2:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">per motivi umanitari documentati;</dd>
<dt class="man-space-before-4">b. </dt>
<dd class="man-space-before-4">se la persona in questione si sposta per partecipare a conferenze internazionali o a un dialogo politico riguardanti la Repubblica del Sudan del Sud; oppure</dd>
<dt class="man-space-before-4">c. </dt>
<dd class="man-space-before-4">se la tutela di interessi svizzeri lo esige.<sup><a href="#fn-d7e432" id="fnbck-d7e432">16</a></sup>
</dd>
</dl>
<div class="footnotes">
<p id="fn-d7e364"><sup><a href="#fnbck-d7e364">13</a></sup><sup></sup> Nuovo testo giusta la cifra I dell’O del 28 mar. 2018, in vigore dalle ore 18.00 del  28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p>
<p id="fn-d7e379"><sup><a href="#fnbck-d7e379">14</a></sup><sup></sup> Nuovo testo giusta la cifra I dell’O del 28 mar. 2018, in vigore dalle ore 18.00 del  28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p>
<p id="fn-d7e402"><sup><a href="#fnbck-d7e402">15</a></sup><sup></sup> I testi delle risoluzioni del Consiglio di sicurezza delle Nazioni Unite sono disponibili all’indirizzo: <a href="http://www.un.org/fr" target="_blank">
				www.un.org/fr
			</a> &gt; Etat de droit &gt; Paix et sécurité &gt; Conseil de sécurité &gt; Documents &gt; Résolutions.</p>
<p id="fn-d7e432"><sup><a href="#fnbck-d7e432">16</a></sup><sup></sup> Introdotto dalla cifra I dell’O del 28 mar. 2018, in vigore dalle ore 18.00 del 28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Esecuzione e disposizioni penali</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Controllo ed esecuzione</a>
</h6>
<div class="collapseable">
<p class="absatz man-space-before-4"><sup>1</sup> La SECO sorveglia l’esecuzione delle misure coercitive di cui agli articoli 1 e 2.</p>
<p class="absatz man-space-before-4"><sup>2</sup> La SEM sorveglia l’esecuzione del divieto di entrata e di transito di cui all’articolo 4.</p>
<p class="absatz man-space-before-4"><sup>3</sup> Il controllo al confine è di competenza dell’Ufficio federale della dogana e della sicurezza dei confini<sup><a href="#fn-d7e461" id="fnbck-d7e461">17</a></sup>.</p>
<p class="absatz man-space-before-4"><sup>4</sup> Su indicazione della SECO, le autorità competenti adottano i provvedimenti necessari al blocco delle risorse economiche, ad esempio la menzione nel registro fondiario di un divieto di disporre dei beni, oppure il pignoramento o il suggellamento di beni di lusso.</p>
<div class="footnotes"><p id="fn-d7e461"><sup><a href="#fnbck-d7e461">17</a></sup><sup></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/vocabulary/legal-taxonomy/4976" target="_blank" data-rs-uri="https://fedlex.data.admin.ch/eli/cc/2015/670" data-rs="170.512.1" data-lang="it">RS <b>170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>). </p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Dichiarazioni obbligatorie</a>
</h6>
<div class="collapseable">
<p class="absatz man-space-before-4"><sup>1</sup> Le persone<sup><a href="#fn-d7e490" id="fnbck-d7e490">18</a></sup> e le istituzioni che detengono o amministrano averi oppure sono a conoscenza di risorse economiche presumibilmente rientranti nel campo d’applicazione del blocco di cui all’articolo 2 capoverso 1, sono tenute a dichiararli senza indugio alla SECO.</p>
<p class="absatz man-space-before-4"><sup>2</sup> Le dichiarazioni devono indicare i nomi dei beneficiari, l’oggetto e il valore degli averi e delle risorse economiche bloccati.</p>
<div class="footnotes"><p id="fn-d7e490"><sup><a href="#fnbck-d7e490">18</a></sup><sup></sup> N. 11 della correzione del 15 mar. 2024 (<a href="https://fedlex.data.admin.ch/eli/oc/2024/107" target="_blank">RU <b>2024</b> 107</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Disposizioni penali</a>
</h6>
<div class="collapseable">
<p class="absatz man-space-before-4"><sup>1</sup> Chiunque viola gli articoli 1, 2 o 4 è punito conformemente all’articolo 9 LEmb.</p>
<p class="absatz man-space-before-4"><sup>2</sup> Chiunque viola l’articolo 6 è punito conformemente all’articolo 10 LEmb.</p>
<p class="absatz man-space-before-4"><sup>3</sup> Le infrazioni di cui agli articoli 9 e 10 LEmb sono perseguite e giudicate dalla SECO; essa può ordinare sequestri e confische.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Recepimento automatico di liste, pubblicazione ed entrata in vigore</a><span class="man-font-weight-normal"><sup><a href="#fn-d7e525" id="fnbck-d7e525">19</a></sup></span>
</h1>
<div class="footnotes"><p id="fn-d7e525"><sup><a href="#fnbck-d7e525">19</a></sup><sup></sup> Nuovo testo giusta la cifra I dell’O del 28 mar. 2018, in vigore dalle ore 18.00 del  28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p></div>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d7e540" id="fnbck-d7e540">20</a></sup><a href="#art_8"> Recepimento automatico di liste delle persone fisiche, imprese e organizzazioni soggette alle sanzioni</a>
</h6>
<div class="collapseable">
<p class="absatz man-space-before-4">Le liste delle persone fisiche, imprese e organizzazioni, emanate o aggiornate dal Consiglio di sicurezza delle Nazioni Unite o dal Comitato competente del Consiglio di sicurezza delle Nazioni Unite (allegato 1), sono recepite automaticamente. </p>
<div class="footnotes"><p id="fn-d7e540"><sup><a href="#fnbck-d7e540">20</a></sup><sup></sup> Nuovo testo giusta la cifra I dell’O del 28 mar. 2018, in vigore dalle ore 18.00 del  28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p></div>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><b>Art. 8</b><i>a</i></a><sup><a href="#fn-d7e561" id="fnbck-d7e561">21</a></sup><a href="#art_8_a"><i></i> <i></i>Pubblicazione</a>
</h6>
<div class="collapseable">
<p class="absatz man-space-before-4">Il contenuto degli allegati 1 e 2 non è pubblicato né nella Raccolta ufficiale delle leggi federali (RU) né nella Raccolta sistematica del diritto federale (RS).</p>
<div class="footnotes"><p id="fn-d7e561"><sup><a href="#fnbck-d7e561">21</a></sup><sup></sup> Introdotto dalla cifra I dell’O del 28 mar. 2018, in vigore dalle ore 18.00 del 28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore</a>
</h6>
<div class="collapseable"><p class="absatz man-space-before-4">La presente ordinanza entra in vigore il 12 agosto 2015 alle ore 18.00.</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><span class="man-font-style-normal"><sup><a href="#fn-d7e594" id="fnbck-d7e594">22</a></sup></span>
</h1>
<div class="footnotes"><p id="fn-d7e594"><sup><a href="#fnbck-d7e594">22</a></sup><sup></sup> Originario all. Nuovo testo giusta la cifra II dell’O del 28 mar. 2018, in vigore dalle ore 18.00 del 28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>).</p></div>
<div class="collapseable">
<p class="titelanhtext">(art. 2 cpv. 1 lett. a, 4 cpv. 1 e 2, 8 e 8<i>a</i>)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Persone fisiche soggette alle sanzioni finanziarie e al divieto di entrata e di transito; imprese e organizzazioni soggette alle sanzioni finanziarie</a><span class="man-font-weight-normal"><sup><a href="#fn-d7e614" id="fnbck-d7e614">23</a></sup></span>
</h2>
<div class="footnotes"><p id="fn-d7e614"><sup><a href="#fnbck-d7e614">23</a></sup><sup></sup> Il contenuto del presente all. è pubblicato nella RU e nella RS soltanto mediante rimando. Può essere consultato all’indirizzo <a href="https://fedlex.data.admin.ch/eli/oc/2023/26" target="_blank">
				https://fedlex.data.admin.ch/eli/oc/2023/26
			</a> &gt; Informazioni generali &gt; Portata della pubblicazione &gt; Pubblicazione di una parte di testo  mediante rimando.</p></div>
<div class="collapseable">
<p class="absatzkurs man-font-style-italic man-space-before-4">Nota bene</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">Il presente allegato corrisponde alle liste delle persone fisiche, imprese e organizzazioni indicate dal Consiglio di sicurezza delle Nazioni Unite o dal Comitato competente del Consiglio di sicurezza delle Nazioni Unite<sup><a href="#fn-d7e632" id="fnbck-d7e632">24</a></sup>.</dd>
<dt class="man-space-before-4">2. </dt>
<dd class="man-space-before-4">In generale, la SECO inserisce le liste nella banca dati SESAM (SECO Sanctions Management) il giorno feriale successivo alla loro comunicazione da parte delle Nazioni Unite<sup><a href="#fn-d7e648" id="fnbck-d7e648">25</a></sup>.</dd>
</dl>
<div class="footnotes">
<p id="fn-d7e632"><sup><a href="#fnbck-d7e632">24</a></sup><sup></sup> Le liste sono consultabili al seguente indirizzo Internet: <a href="http://www.un.org/en/sc/" target="_blank">
				www.un.org/en/sc/
			</a> &gt; Subsidiary Organs &gt; Sanctions &gt; South Sudan Sanctions Committee &gt; Sanctions List Materials.</p>
<p id="fn-d7e648"><sup><a href="#fnbck-d7e648">25</a></sup><sup></sup> La banca dati SESAM è liberamente accessibile su Internet: <a href="http://www.seco.admin.ch" target="_blank">
				www.seco.admin.ch
			</a> &gt; Politica economica esterna e cooperazione economica &gt; Controlli all’esportazione e sanzioni &gt; Sanzioni / Embarghi. È possibile ordinare la lista in formato cartaceo a: SECO, settore Sanzioni, Holzikofenweg 36, 3003 Berna.</p>
</div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><span class="man-font-style-normal"><sup><a href="#fn-d7e663" id="fnbck-d7e663">26</a></sup></span>
</h1>
<div class="footnotes"><p id="fn-d7e663"><sup><a href="#fnbck-d7e663">26</a></sup><sup></sup> Introdotto dalla cifra II cpv. 2 dell’O del 28 mar. 2018 (<a href="https://fedlex.data.admin.ch/eli/oc/2018/190" target="_blank">RU <b>2018</b> 1213</a>). Aggiornato dalle  cifre I delle O del DEFR del 2 ago. 2018 (<a href="https://fedlex.data.admin.ch/eli/oc/2018/436" target="_blank">RU <b>2018</b> 2847</a>), del 23 gen. 2023 (<a href="https://fedlex.data.admin.ch/eli/oc/2023/26" target="_blank">RU <b>2023 </b>26</a>), del 27 giu. 2024 (<a href="https://fedlex.data.admin.ch/eli/oc/2024/320" target="_blank">RU <b>2024</b> 320</a>) e del 18 ago. 2025, in vigore dal 20 ago. 2025 (<a href="https://fedlex.data.admin.ch/eli/oc/2025/516" target="_blank">RU <b>2025</b> 516</a>).</p></div>
<div class="collapseable">
<p class="titelanhtext">(art. 2 cpv. 1 lett. a, 4 cpv. 1 e 3, e 8<i>a</i>)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Persone fisiche soggette alle sanzioni finanziarie e al divieto di entrata e di transito; imprese e organizzazioni soggette alle sanzioni finanziarie</a><span class="man-font-weight-normal"><sup><a href="#fn-d7e703" id="fnbck-d7e703">27</a></sup></span>
</h2>
<div class="footnotes"><p id="fn-d7e703"><sup><a href="#fnbck-d7e703">27</a></sup><sup></sup> Il contenuto del presente all. è pubblicato nella RU e nella RS soltanto mediante rimando. Può essere consultato all’indirizzo <a href="https://fedlex.data.admin.ch/eli/oc/2025/516" target="_blank">
				https://fedlex.data.admin.ch/eli/oc/2025/516
			</a> &gt; Informazioni generali &gt; Portata della pubblicazione &gt; Pubblicazione di una parte di testo mediante rimando.</p></div>
<div class="collapseable"></div></section>
</div></section>
</div>
</div></body>
</html>
