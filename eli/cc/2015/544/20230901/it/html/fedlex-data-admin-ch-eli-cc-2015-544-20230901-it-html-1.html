<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-544-20230901-it-docx-1</title>
</head>
<body><div id="lawcontent">
<div id="preface">
<!--531.215.32 --><p class="srnummer ">531.215.32 </p>
<h1 class="erlasstitel botschafttitel ">Ordinanza<br>sul centro di notifica per i medicamenti a uso umano d’importanza vitale</h1>
<p>del 12 agosto 2015 (Stato 1° settembre 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 57 capoverso 1 della legge del 17 giugno 2016<sup><a href="#fn-d6e19" id="fnbck-d6e19">1</a></sup> sull’approvvigionamento del Paese,<sup><a href="#fn-d6e27" id="fnbck-d6e27">2</a></sup></p>
<p>ordina:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/2017/308" target="_blank">RS <b>531</b></a></p>
<p id="fn-d6e27"><sup><a href="#fnbck-d6e27">2</a></sup> Nuovo testo giusta il n. I 1 dell’O del 10 mag. 2017, in vigore dal 1° giu. 2017  (<a href="https://fedlex.data.admin.ch/eli/oc/2017/313" target="_blank">RU <b>2017</b> 3179</a>).</p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principi</a>
</h6>
<div class="collapseable"> <p><sup>1</sup> Per garantire l’approvvigionamento del Paese con medicamenti a uso umano d’importanza vitale il settore specializzato Agenti terapeutici<sup><a href="#fn-d6e49" id="fnbck-d6e49">3</a></sup> dell’organizzazione dell’approvvigionamento economico del Paese gestisce un centro di notifica.</p>
<p><sup>2</sup> Sono considerati d’importanza vitale i medicamenti a uso umano omologati dall’Istituto svizzero per gli agenti terapeutici:</p>
<dl>
<dt>a. </dt>
<dd>non sostituibili o sostituibili solo in parte; e</dd>
<dt>b. </dt>
<dd>la cui carenza per un lungo periodo avrebbe gravi conseguenze sanitarie.</dd>
</dl>
<p><sup>3</sup> Il centro di notifica collabora con le autorità sanitarie della Confederazione e dei Cantoni.</p>
<div class="footnotes"><p id="fn-d6e49"><sup><a href="#fnbck-d6e49">3</a></sup> Nuova espr. giusta il n. I 1 dell’O del 10 mag. 2017, in vigore dal 1° giu. 2017  (<a href="https://fedlex.data.admin.ch/eli/oc/2017/313" target="_blank">RU <b>2017</b> 3179</a>). Di detta mod. é tenuto conto in tutto il presente testo.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti del centro di notifica</a>
</h6>
<div class="collapseable"> <p><sup>1</sup> Il centro di notifica svolge i seguenti compiti:</p>
<dl>
<dt>a. </dt>
<dd>gestisce un sistema di trattamento dei dati concernenti le difficoltà di approvvigionamento e le interruzioni di forniture di medicamenti a uso umano d’importanza vitale oggetto di notifica;</dd>
<dt>b. </dt>
<dd>riceve ed elabora le notifiche delle persone soggette all’obbligo di notifica;</dd>
<dt>c. </dt>
<dd>analizza i dati notificati e riferisce periodicamente al Consiglio federale;</dd>
<dt>d. </dt>
<dd>informa le autorità sanitarie dei Cantoni e della Confederazione nonché i seguenti fornitori di prestazioni di cui all’articolo 35 capoverso 2 della legge federale del 18 marzo 1994<sup><sup><a href="#fn-d6e97" id="fnbck-d6e97">4</a></sup></sup> sull’assicurazione malattie:<dl>
<dt>1. </dt>
<dd>i medici,</dd>
<dt>2. </dt>
<dd>i farmacisti,</dd>
<dt>3. </dt>
<dd>le levatrici,</dd>
<dt>4. </dt>
<dd>le persone dispensanti cure previa prescrizione o indicazione medica e le organizzazioni che le occupano,</dd>
<dt>5. </dt>
<dd>gli ospedali,</dd>
<dt>6. </dt>
<dd>le case per partorienti,</dd>
<dt>7. </dt>
<dd>le case di cura,</dd>
<dt>8. </dt>
<dd>gli istituti che dispensano cure ambulatoriali effettuate da medici;</dd>
</dl>
</dd>
<dt>e. </dt>
<dd>può valutare le difficoltà di approvvigionamento e le interruzioni delle forniture.</dd>
</dl>
<p><sup>2</sup> Il settore specializzato Agenti terapeutici analizza le notifiche pervenute concernenti le difficoltà di approvvigionamento e le interruzioni delle forniture.</p>
<p><sup>3</sup> Coadiuva le autorità sanitarie dei Cantoni e della Confederazione, come pure i fornitori di prestazioni interessati:</p>
<dl>
<dt>a. </dt>
<dd>informando su principi attivi alternativi e su eventuali possibilità di sostituzione;</dd>
<dt>b. </dt>
<dd>emanando raccomandazioni:<dl>
<dt>1. </dt>
<dd>relative alla limitazione d’impiego di medicamenti a uso umano in presenza di determinate indicazioni o per determinate categorie di pazienti,</dd>
<dt>2. </dt>
<dd>relative all’introduzione di medicamenti a uso umano non omologati in Svizzera da un Paese in cui vige un controllo degli agenti terapeutici equiparabile a quello svizzero.</dd>
</dl>
</dd>
</dl>
<p><sup>4</sup> Coadiuva l’Istituto svizzero per gli agenti terapeutici emanando raccomandazioni inerenti all’approvazione delle domande dei titolari di omologazioni relative all’immissione in commercio temporanea di medicamenti a uso umano identici realizzati all’estero.</p>
<p><sup>5</sup> Ai fini dell’assunzione dei compiti di cui ai capoversi 2–4 può formare comitati di esperti.</p>
<div class="footnotes"><p id="fn-d6e97"><sup><a href="#fnbck-d6e97">4</a></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo di notifica</a>
</h6>
<div class="collapseable"> <p><sup>1</sup> Sono soggetti all’obbligo di notifica i titolari di omologazioni che immettono in commercio medicamenti a uso umano contenenti uno dei principi attivi elencati nell’allegato.</p>
<p><sup>2</sup> Al centro di notifica vanno notificate:</p>
<dl>
<dt>a. </dt>
<dd>le difficoltà di approvvigionamento o le interruzioni delle forniture concernenti un determinato dosaggio di una forma galenica, di durata presumibilmente superiore a 14 giorni;</dd>
<dt>b. </dt>
<dd>le difficoltà di approvvigionamento prevedibili o le interruzioni delle forniture previste concernenti un determinato dosaggio di una forma galenica, di durata superiore a 14 giorni.</dd>
</dl>
<p><sup>3</sup> All’atto della notifica di una difficoltà di approvvigionamento o di un’interruzione delle forniture occorre anche indicare quando i dosaggi interessati saranno nuovamente disponibili o si presume che potranno essere nuovamente disponibili.</p>
<p><sup>4</sup> Non devono essere notificate le difficoltà di approvvigionamento o le interruzioni delle forniture concernenti soltanto le confezioni di una certa grandezza di una determinata forma galenica, sostituibili con confezioni di un’altra grandezza.</p>
<p><sup>5</sup> Le notifiche vanno effettuate entro cinque giorni lavorativi a decorrere da quando si viene a conoscenza della difficoltà di approvvigionamento o dell’interruzione delle forniture.</p>
<p><sup>6</sup> I Cantoni, gli ospedali, i medici, i farmacisti o i grossisti che constatano una difficoltà di approvvigionamento o un’interruzione delle forniture possono informarne il centro di notifica. La difficoltà di approvvigionamento o l’interruzione delle forniture deve essere stata precedentemente confermata dal titolare di omologazione interessato.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Contenuto e forma della notifica</a>
</h6>
<div class="collapseable"> <p><sup>1</sup> Le notifiche comprendono tutte le informazioni necessarie per valutare la difficoltà della situazione.</p>
<p><sup>2</sup> In particolare vanno notificati:</p>
<dl>
<dt>a. </dt>
<dd>il nome e l’indirizzo della persona soggetta all’obbligo di notifica secondo l’articolo 3 capoverso 1 nonché il nome della persona di riferimento;</dd>
<dt>b. </dt>
<dd>il numero di omologazione e il codice di articolo di validità internazionale (<i>Global Trade Item Number</i>, GTIN) del medicamento a uso umano;</dd>
<dt>c. </dt>
<dd>la denominazione esatta del medicamento a uso umano, comprendente il principio attivo, la forma galenica, il dosaggio e la grandezza della confezione;</dd>
<dt>d. </dt>
<dd>una descrizione per quanto possibile precisa della situazione, comprendente le cause, le sedi coinvolte in Svizzera e all’estero, la disponibilità di scorte e lo smercio previsto;</dd>
<dt>e. </dt>
<dd>l’indicazione di un’eventuale alternativa equivalente, disponibile in Svizzera o all’estero;</dd>
<dt>f. </dt>
<dd>l’inizio, la durata presumibile e l’entità probabile della difficoltà di approvvigionamento o dell’interruzione delle forniture;</dd>
<dt>g. </dt>
<dd>una descrizione dettagliata delle misure adottate e previste dal titolare di omologazione interessato.</dd>
</dl>
<p><sup>3</sup> Per la notifica si utilizza il modulo messo a disposizione dal centro di notifica.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accesso al sistema di trattamento dei dati</a>
</h6>
<div class="collapseable"> <p>Nel quadro della procedura di richiamo hanno accesso al sistema di trattamento dei dati del centro di notifica:</p>
<dl>
<dt>a. </dt>
<dd>gli organi del settore specializzato Agenti terapeutici;</dd>
<dt>b. </dt>
<dd>il consulente per la protezione dei dati dell’Ufficio federale per l’approvvigionamento economico del Paese, ai fini dell’adempimento dei suoi compiti di controllo;</dd>
<dt>c. </dt>
<dd>le persone responsabili della gestione e della manutenzione del sistema.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Trasmissione di dati</a>
</h6>
<div class="collapseable"> <p><sup>1</sup> La trasmissione di dati non è ammessa; sono fatti salvi i capoversi 2 e 3.</p>
<p><sup>2</sup> Il centro di notifica può trasmettere dati alle autorità sanitarie dei Cantoni o della Confederazione se queste necessitano di tali dati ai fini dell’adempimento del loro mandato legale.</p>
<p><sup>3</sup> Il centro di notifica può trasmettere dati a terzi se tali dati vengono utilizzati esclusivamente a scopi scientifici.</p>
<p><sup>4</sup> Il centro di notifica rende anonimi i dati prima di trasmetterli a terzi e assicura che i dati non permettano di risalire a segreti di fabbricazione o segreti d’affari.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Durata di conservazione dei dati e cancellazione dei dati</a>
</h6>
<div class="collapseable"> <p>I dati registrati nel sistema di trattamento vengono conservati per almeno dieci anni a decorrere dalla loro registrazione. I dati registrati sono cancellati singolarmente al più tardi 15 anni dopo la loro registrazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Sicurezza dei dati</a>
</h6>
<div class="collapseable"> <p><sup>1</sup> Il settore specializzato Agenti terapeutici disciplina in un apposito regolamento le misure organizzative e tecniche necessarie per impedire il trattamento non autorizzato dei dati e per garantire l’aggiornamento automatico del trattamento dei dati.</p>
<p><sup>2</sup> Per il resto si applicano:</p>
<dl>
<dt>a.<sup><a href="#fn-d6e296" id="fnbck-d6e296">5</a></sup> </dt>
<dd>l’ordinanza del 31 agosto 2022<sup><a href="#fn-d6e308" id="fnbck-d6e308">6</a></sup> sulla protezione dei dati;</dd>
<dt>b. </dt>
<dd>l’ordinanza del 27 maggio 2020<sup><a href="#fn-d6e320" id="fnbck-d6e320">7</a></sup> sui ciber-rischi.<sup><a href="#fn-d6e328" id="fnbck-d6e328">8</a></sup>
</dd>
</dl>
<div class="footnotes">
<p id="fn-d6e296"><sup><a href="#fnbck-d6e296">5</a></sup> Nuovo testo giusta l’all. 2 n. II 67 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
<p id="fn-d6e308"><sup><a href="#fnbck-d6e308">6</a></sup> <a href="https://fedlex.data.admin.ch/eli/cc/1993/1962_1962_1962" target="_blank">RS <b>235.11</b></a></p>
<p id="fn-d6e320"><sup><a href="#fnbck-d6e320">7</a></sup>  <a href="https://fedlex.data.admin.ch/eli/cc/2020/416" target="_blank">RS<b> 120.73</b></a></p>
<p id="fn-d6e328"><sup><a href="#fnbck-d6e328">8</a></sup> Nuovo testo giusta l’all. n. 29 dell’O del 24 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/132" target="_blank">RU <b>2021</b> 132</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Finanziamento</a>
</h6>
<div class="collapseable"> <p>Il centro di notifica è finanziato dalla Confederazione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Esecuzione</a>
</h6>
<div class="collapseable"> <p><sup>1</sup> L’esecuzione della presente ordinanza spetta al settore specializzato Agenti terapeutici.</p>
<p><sup>2</sup> Il Servizio sanitario coordinato gestisce il sistema di trattamento dei dati e provvede alla sua manutenzione. Il sistema di trattamento dei dati fa parte del Sistema d’informazione e d’impiego del Servizio sanitario coordinato. Il settore specializzato Agenti terapeutici emana un regolamento per il trattamento dei dati nonché direttive concernenti la vigilanza sul sistema di trattamento dei dati.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modifica dell’allegato</a>
</h6>
<div class="collapseable"> <p>Il Dipartimento federale dell’economia, della formazione e della ricerca può modificare l’allegato previa consultazione dei Cantoni, delle cerchie economiche interessate e delle organizzazioni del settore sanitario.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° ottobre 2015.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e382" id="fnbck-d6e382">9</a></sup>
</h1>
<div class="footnotes"><p id="fn-d6e382"><sup><a href="#fnbck-d6e382">9</a></sup> Nuovo testo giusta il n. I dell’O del DEFR del 4 dic. 2019, in vigore dal 15 gen. 2020 (<a href="https://fedlex.data.admin.ch/eli/oc/2019/783" target="_blank">RU <b>2019</b> 4763</a>).</p></div>
<div class="collapseable">
<p>(art. 3 cpv. 1)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Lista dei principi attivi</a>
</h2>
<div class="collapseable">
<p></p>
<div class="table"><table border="1">
<tr>
<td><p>Codice ATC<sup><sup><a href="#fn-d6e402" id="fnbck-d6e402">10</a></sup>2</sup></p></td>
<td><p>Principio attivo</p></td>
<td><p>Osservazioni</p></td>
</tr>
<tr>
<td><p>A07A</p></td>
<td><p>antinfettivi intestinali</p></td>
<td><p></p></td>
</tr>
<tr>
<td><p>A09AA02</p></td>
<td><p>polienzimi (lipasi, proteasi, ecc.)</p></td>
<td><p></p></td>
</tr>
<tr>
<td><p>A10A</p></td>
<td><p>insuline e analoghi</p></td>
<td><p></p></td>
</tr>
<tr>
<td><p>A12CC02</p></td>
<td><p>magnesio solfato </p></td>
<td><p>forma parenterale</p></td>
</tr>
<tr>
<td><p>B02BD</p></td>
<td><p>fattori della coagulazione del sangue</p></td>
<td><p></p></td>
</tr>
<tr>
<td><p>B02AA02</p></td>
<td><p>acido tranexamico</p></td>
<td><p>forma parenterale</p></td>
</tr>
<tr>
<td><p>C01CA02</p></td>
<td><p>isoprenalina</p></td>
<td><p></p></td>
</tr>
<tr>
<td><p>C01CA24</p></td>
<td><p>adrenalina</p></td>
<td><p></p></td>
</tr>
<tr>
<td><p>C07AB02</p></td>
<td><p>metoprololo</p></td>
<td><p>forma parenterale</p></td>
</tr>
<tr>
<td><p>C07AG01</p></td>
<td><p>labetalolo</p></td>
<td><p></p></td>
</tr>
<tr>
<td><p>G02AD05</p></td>
<td><p>sulprostone</p></td>
<td><p></p></td>
</tr>
<tr>
<td><p>H01AA02</p></td>
<td><p>tetracosactide</p></td>
<td><p></p></td>
</tr>
<tr>
<td><p>H01BA02</p></td>
<td><p>desmopressina</p></td>
<td><p>forma parenterale</p></td>
</tr>
<tr>
<td><p>H01BB02</p></td>
<td><p>ossitocina</p></td>
<td><p>forma parenterale</p></td>
</tr>
<tr>
<td><p>H01BB03</p></td>
<td><p>carbetocina</p></td>
<td><p></p></td>
</tr>
<tr>
<td><p>J01</p></td>
<td><p>antibiotici per uso sistemico </p></td>
<td><p>senza J01Z</p></td>
</tr>
<tr>
<td><p>J02</p></td>
<td><p>antimicotici per uso sistemico </p></td>
<td><p></p></td>
</tr>
<tr>
<td><p>J04A</p></td>
<td><p>medicamenti per il trattamento della tubercolosi </p></td>
<td><p></p></td>
</tr>
<tr>
<td><p>J05AB06</p></td>
<td><p>ganciclovir</p></td>
<td><p></p></td>
</tr>
<tr>
<td><p>J05AB14</p></td>
<td><p>valganciclovir</p></td>
<td><p></p></td>
</tr>
<tr>
<td><p>J05AD01</p></td>
<td><p>foscarnet</p></td>
<td><p></p></td>
</tr>
<tr>
<td><p>J05AH02</p></td>
<td><p>oseltamivir</p></td>
<td><p></p></td>
</tr>
<tr>
<td><p>J06BA01</p></td>
<td><p>immunoglobuline umane <br>normali per somministrazione extravascolare</p></td>
<td><p></p></td>
</tr>
<tr>
<td><p>J06BA02</p></td>
<td><p>immunoglobuline umane <br>normali per somministrazione intravascolare</p></td>
<td><p></p></td>
</tr>
<tr>
<td><p>J06BB01</p></td>
<td><p>immunoglobulina anti-D </p></td>
<td><p></p></td>
</tr>
<tr>
<td><p>J06BB02</p></td>
<td><p>immunoglobulina antitetanica</p></td>
<td><p></p></td>
</tr>
<tr>
<td><p>J06BB03</p></td>
<td><p>immunoglobulina <br>antivaricella/zoster</p></td>
<td><p></p></td>
</tr>
<tr>
<td><p>J06BB04</p></td>
<td><p>immunoglobulina antiepatite B</p></td>
<td><p></p></td>
</tr>
<tr>
<td><p>J06BB05</p></td>
<td><p>immunoglobulina antirabica</p></td>
<td><p></p></td>
</tr>
</table></div>
<p></p>
<div class="table"><table border="1">
<tr>
<th class=" man-text-align-left "><p>Codice ATC</p></th>
<th class=" man-text-align-left "><p>Principio attivo</p></th>
<th class=" man-text-align-left "><p>Osservazioni</p></th>
</tr>
<tr>
<td><p>J07</p></td>
<td><p>vaccinivaccini </p></td>
<td><p></p></td>
</tr>
<tr>
<td><p>L01AA02</p></td>
<td><p>clorambucile</p></td>
<td><p></p></td>
</tr>
<tr>
<td><p>L01AA03</p></td>
<td><p>melfalan</p></td>
<td><p></p></td>
</tr>
<tr>
<td><p>L01AX04</p></td>
<td><p>decarbazina</p></td>
<td><p></p></td>
</tr>
<tr>
<td><p>L01BA01</p></td>
<td><p>metotressato </p></td>
<td><p></p></td>
</tr>
<tr>
<td><p>L01BB02</p></td>
<td><p>mercaptopurina</p></td>
<td><p></p></td>
</tr>
<tr>
<td><p>L01BB03</p></td>
<td><p>tioguanina</p></td>
<td><p></p></td>
</tr>
<tr>
<td><p>L01BB05</p></td>
<td><p>fludarabina</p></td>
<td><p></p></td>
</tr>
<tr>
<td><p>L01BC01</p></td>
<td><p>citarabina</p></td>
<td><p></p></td>
</tr>
<tr>
<td><p>L01BC05</p></td>
<td><p>gemcitabina</p></td>
<td><p></p></td>
</tr>
<tr>
<td><p>L01DB01</p></td>
<td><p>doxorubicina</p></td>
<td><p></p></td>
</tr>
<tr>
<td><p>L01DB03</p></td>
<td><p>epirubicina</p></td>
<td><p></p></td>
</tr>
<tr>
<td><p>L01DB07</p></td>
<td><p>mitoxantrone</p></td>
<td><p></p></td>
</tr>
<tr>
<td><p>L01DC01</p></td>
<td><p>bleomicina</p></td>
<td><p></p></td>
</tr>
<tr>
<td><p>L01XA01</p></td>
<td><p>cisplatino</p></td>
<td><p></p></td>
</tr>
<tr>
<td><p>L01XA02</p></td>
<td><p>carboplatino</p></td>
<td><p></p></td>
</tr>
<tr>
<td><p>L01XX01</p></td>
<td><p>amsacrina</p></td>
<td><p></p></td>
</tr>
<tr>
<td><p>L01XX19 </p></td>
<td><p>irinotecan</p></td>
<td><p></p></td>
</tr>
<tr>
<td><p>L04AA04</p></td>
<td><p>immunoglobulina antimonocitaria (coniglio)</p></td>
<td><p></p></td>
</tr>
<tr>
<td><p>L04AA13</p></td>
<td><p>leflunomide</p></td>
<td><p></p></td>
</tr>
<tr>
<td><p>L04AC02</p></td>
<td><p>basiliximab</p></td>
<td><p></p></td>
</tr>
<tr>
<td><p>L04AB06</p></td>
<td><p>golimumab</p></td>
<td><p></p></td>
</tr>
<tr>
<td><p>L04AX01</p></td>
<td><p>azatioprina</p></td>
<td><p>forma perorale</p></td>
</tr>
<tr>
<td><p>M03AB01</p></td>
<td><p>suxamethonium</p></td>
<td><p></p></td>
</tr>
<tr>
<td><p>M03AC09</p></td>
<td><p>rocuronio</p></td>
<td><p></p></td>
</tr>
<tr>
<td><p>M03CA01</p></td>
<td><p>dantrolene</p></td>
<td><p></p></td>
</tr>
<tr>
<td><p>N01AB07</p></td>
<td><p>desflurano</p></td>
<td><p></p></td>
</tr>
<tr>
<td><p>N01AF03</p></td>
<td><p>thiopental</p></td>
<td><p></p></td>
</tr>
<tr>
<td><p>N01AH</p></td>
<td><p>anestetici oppioidi</p></td>
<td><p>forma parenterale</p></td>
</tr>
<tr>
<td><p>N01AX03</p></td>
<td><p>ketamina</p></td>
<td><p></p></td>
</tr>
<tr>
<td><p>N01AX10</p></td>
<td><p>propofol</p></td>
<td><p></p></td>
</tr>
<tr>
<td><p>N01BB02</p></td>
<td><p>lidocaina</p></td>
<td><p>forma parenterale </p></td>
</tr>
<tr>
<td><p>N01BB03</p></td>
<td><p>mepivacaina</p></td>
<td><p></p></td>
</tr>
<tr>
<td><p>N01BB04</p></td>
<td><p>prilocaina</p></td>
<td><p></p></td>
</tr>
<tr>
<td><p>N02AA01</p></td>
<td><p>morfina</p></td>
<td><p></p></td>
</tr>
<tr>
<td><p>N02AA03</p></td>
<td><p>idromorfone</p></td>
<td><p></p></td>
</tr>
<tr>
<td><p>N02AA05</p></td>
<td><p>ossicodone</p></td>
<td><p></p></td>
</tr>
<tr>
<td><p>N02AA55</p></td>
<td><p>ossicodone e naloxone</p></td>
<td><p></p></td>
</tr>
<tr>
<td><p>N02AB02</p></td>
<td><p>petidina</p></td>
<td><p></p></td>
</tr>
<tr>
<td><p>N02AB03</p></td>
<td><p>fentanile</p></td>
<td><p></p></td>
</tr>
<tr>
<td><p>N03AX18</p></td>
<td><p>lacosamide</p></td>
<td><p></p></td>
</tr>
<tr>
<td><p>N05BA01</p></td>
<td><p>diazepam</p></td>
<td><p>forma parenterale e gocce</p></td>
</tr>
<tr>
<td><p>N05BA06</p></td>
<td><p>lorazepam</p></td>
<td><p>forma parenterale </p></td>
</tr>
<tr>
<td><p>N07BC02</p></td>
<td><p>metadone</p></td>
<td><p></p></td>
</tr>
<tr>
<td><p>R03CC02</p></td>
<td><p>salbutamolo</p></td>
<td><p>forma parenterale </p></td>
</tr>
<tr>
<td><p>R03CC05</p></td>
<td><p>exoprenalina</p></td>
<td><p></p></td>
</tr>
<tr>
<td><p>S01AD03</p></td>
<td><p>aciclovir</p></td>
<td><p>pomata oftalmica</p></td>
</tr>
<tr>
<td><p>S01JA01</p></td>
<td><p>fluorescina</p></td>
<td><p>collirio</p></td>
</tr>
<tr>
<td><p>V03AB14</p></td>
<td><p>protamina</p></td>
<td><p></p></td>
</tr>
<tr>
<td><p>V03AB35</p></td>
<td><p>sugammadex</p></td>
<td><p></p></td>
</tr>
<tr>
<td><p>V03AF03</p></td>
<td><p>calcio folinato/acido folinico</p></td>
<td><p></p></td>
</tr>
<tr>
<td><p>V03AE02</p></td>
<td><p>sevelamer</p></td>
<td><p></p></td>
</tr>
<tr>
<td><p>V03AE03</p></td>
<td><p>lantanio carbonato</p></td>
<td><p></p></td>
</tr>
<tr>
<td><p>V03AE05</p></td>
<td><p>ossidrossido sucroferrico</p></td>
<td><p></p></td>
</tr>
<tr>
<td><p>V03AE07</p></td>
<td><p>calcio acetato</p></td>
<td><p></p></td>
</tr>
<tr>
<td><p>V08AA</p></td>
<td><p>mezzi di contrasto radiologici, idrosolubili, nefrotropici, ad alta osmolarità</p></td>
<td><p></p></td>
</tr>
<tr>
<td><p>V08AB</p></td>
<td><p>mezzi di contrasto radiologici, idrosolubili, nefrotropici, a bassa osmolarità</p></td>
<td><p></p></td>
</tr>
<tr>
<td><p>V08BA</p></td>
<td><p>mezzi di contrasto radiologici <br>contenenti solfato di bario </p></td>
<td><p></p></td>
</tr>
<tr>
<td><p>V08CA</p></td>
<td><p>mezzi di contrasto paramagnetici</p></td>
<td><p></p></td>
</tr>
<tr>
<td><p>V08DA</p></td>
<td><p>mezzi di contrasto per ultrasonologia</p></td>
<td><p></p></td>
</tr>
</table></div>
<p></p>
<div class="footnotes"><p id="fn-d6e402"><sup><a href="#fnbck-d6e402">10</a></sup>2 Il codice ATC (codice del principio attivo secondo l’«<i>Anatomical Therapeutic Chemical Classification System</i>») può essere consultato nella versione ufficiale inglese sul sito Internet del «<i>Collaborating Centre for Drug Statistics Methodology</i>» dell’Organizzazione mondiale della sanità (OMS): www.whocc.no &gt; ATC/DDD Index. I prodotti sono catalogati secondo la classificazione ATC dell’Istituto svizzero per gli agenti terapeutici.</p></div>
</div></section>
</div></section></div>
</div></body>
</html>
