<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-451-20210101-it-docx-2</title>
</head>
<body><div id="lawcontent">
<div id="preface">
<!--935.411--><p class="srnummer ">935.411</p>
<h1 class="erlasstitel botschafttitel ">Ordinanza<br>sulle prestazioni di sicurezza private fornite all’estero</h1>
<h2 class="erlasskurztitel ">(OPSP)</h2>
<p>del 24 giugno 2015 (Stato 1° gennaio 2021)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 17 e 38 della legge federale del 27 settembre 2013<sup><a href="#fn-d6e21" id="fnbck-d6e21">1</a></sup> sulle<br>prestazioni di sicurezza private fornite all’estero (LPSP),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2015/450" target="_blank">RS <b>935.41</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Ambiente complesso </a>
</h6>
<div class="collapseable"> <p><sup>1</sup> Per «ambiente complesso» s’intende una zona:</p>
<dl>
<dt>a. </dt>
<dd>che è stata o è ancora afflitta o da tensioni o da situazioni d’instabilità dovute a catastrofi naturali o a conflitti armati ai sensi delle Convenzioni di Ginevra<sup><sup><a href="#fn-d6e52" id="fnbck-d6e52">2</a></sup></sup> e dei Protocolli aggiuntivi I e II<sup><a href="#fn-d6e72" id="fnbck-d6e72">3</a></sup>;</dd>
<dt>b. </dt>
<dd>in cui lo Stato di diritto è stato notevolmente indebolito; e</dd>
<dt>c. </dt>
<dd>in cui la capacità delle autorità statali di gestire la situazione è limitata o inesistente.</dd>
</dl>
<p><sup>2</sup> Se la Confederazione impiega un’impresa per l’esecuzione di compiti di protezione in una zona che non è da considerarsi un ambiente complesso secondo il capoverso 1, si applica l’ordinanza del 24 giugno 2015<sup><a href="#fn-d6e93" id="fnbck-d6e93">4</a></sup> sull’impiego di imprese di sicurezza.</p>
<div class="footnotes">
<p id="fn-d6e52"><sup><a href="#fnbck-d6e52">2</a></sup> <a href="https://fedlex.data.admin.ch/eli/cc/1951/181_184_180" target="_blank">RS <b>0.518.12</b></a>,<b> </b><a href="https://fedlex.data.admin.ch/eli/cc/1951/207_209_205" target="_blank"><b>0.518.23</b></a>,<b> </b><a href="https://fedlex.data.admin.ch/eli/cc/1951/228_230_226" target="_blank"><b>0.518.42</b></a>,<b> </b><a href="https://fedlex.data.admin.ch/eli/cc/1951/300_302_297" target="_blank"><b>0.518.51</b></a></p>
<p id="fn-d6e72"><sup><a href="#fnbck-d6e72">3</a></sup> <a href="https://fedlex.data.admin.ch/eli/cc/1982/1362_1362_1362" target="_blank">RS <b>0.518.521</b></a>,<b> </b><a href="https://fedlex.data.admin.ch/eli/cc/1982/1432_1432_1432" target="_blank"><b>0.518.522</b></a></p>
<p id="fn-d6e93"><sup><a href="#fnbck-d6e93">4</a></sup> <a href="https://fedlex.data.admin.ch/eli/cc/2015/435" target="_blank">RS <b>124</b></a></p>
</div>
</div></article><article id="art_1_a"><a name="a1a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_a"><b>Art. 1</b><i>a</i></a><sup><a href="#fn-d6e105" id="fnbck-d6e105">5</a></sup><a href="#art_1_a"><i></i> <i></i>Sostegno operativo e logistico a forze armate o di sicurezza</a>
</h6>
<div class="collapseable"> <p><sup>1</sup> Per sostegno operativo a forze armate o di sicurezza s’intendono le attività esercitate da un’impresa in favore di queste forze in relazione con i loro compiti principali nel quadro di interventi in corso o pianificati. </p>
<p><sup>2</sup> Per sostegno logistico a forze armate o di sicurezza s’intendono le attività esercitate da un’impresa in favore di queste forze in stretta relazione con i loro compiti principali, in particolare:</p>
<dl>
<dt>a. </dt>
<dd>la manutenzione, la riparazione o la valorizzazione di materiale bellico secondo la legge federale del 13 dicembre 1996<sup><a href="#fn-d6e132" id="fnbck-d6e132">6</a></sup> sul materiale bellico (LMB) o di beni secondo la legge del 13 dicembre 1996<sup><a href="#fn-d6e140" id="fnbck-d6e140">7</a></sup> sul controllo dei beni a duplice impiego (LBDI);</dd>
<dt>b. </dt>
<dd>la trasformazione di beni in materiale bellico secondo la LMB o in beni secondo la LBDI;</dd>
<dt>c. </dt>
<dd>l’approntamento, la gestione o la manutenzione di infrastrutture;</dd>
<dt>d. </dt>
<dd>la gestione dell’approvvigionamento;</dd>
<dt>e. </dt>
<dd>il trasporto, il deposito o il trasbordo di materiale bellico secondo la LMB o di beni militari speciali secondo la LBDI;</dd>
<dt>f. </dt>
<dd>il trasporto di personale delle forze armate o di sicurezza.</dd>
</dl>
<div class="footnotes">
<p id="fn-d6e105"><sup><a href="#fnbck-d6e105">5</a></sup> Introdotto dal n. I dell’O dell’11 nov. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p>
<p id="fn-d6e132"><sup><a href="#fnbck-d6e132">6</a></sup> <a href="https://fedlex.data.admin.ch/eli/cc/1998/794_794_794" target="_blank">RS <b>514.51</b></a></p>
<p id="fn-d6e140"><sup><a href="#fnbck-d6e140">7</a></sup> <a href="https://fedlex.data.admin.ch/eli/cc/1997/1697_1697_1697" target="_blank">RS <b>946.202</b></a></p>
</div>
</div></article><article id="art_1_b"><a name="a1b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_b"><b>Art. 1</b><i>b</i></a><sup><a href="#fn-d6e167" id="fnbck-d6e167">8</a></sup><a href="#art_1_b"> Gestione e manutenzione di sistemi d’arma</a>
</h6>
<div class="collapseable"> <p><sup>1</sup> Per gestione di sistemi d’arma s’intende l’utilizzo di materiale bellico secondo la LMB<sup><a href="#fn-d6e183" id="fnbck-d6e183">9</a></sup> in vista di esercitazioni delle forze armate o di sicurezza.</p>
<p><sup>2</sup> Per manutenzione di sistemi d’arma s’intende la manutenzione o la riparazione di materiale bellico secondo la LMB per conto di forze armate o di sicurezza.</p>
<div class="footnotes">
<p id="fn-d6e167"><sup><a href="#fnbck-d6e167">8</a></sup> Introdotto dal n. I dell’O dell’11 nov. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p>
<p id="fn-d6e183"><sup><a href="#fnbck-d6e183">9</a></sup> <a href="https://fedlex.data.admin.ch/eli/cc/1998/794_794_794" target="_blank">RS <b>514.51</b></a></p>
</div>
</div></article><article id="art_1_c"><a name="a1c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_c"><b>Art. 1</b><i>c</i></a><sup><a href="#fn-d6e198" id="fnbck-d6e198">10</a></sup><a href="#art_1_c"> Consulenza e formazione di personale delle forze armate o di sicurezza</a>
</h6>
<div class="collapseable"> <p><sup>1</sup> Per consulenza a personale delle forze armate o di sicurezza s’intende la consulenza tecnica, tattica o strategica di personale delle forze armate o di sicurezza in stretta relazione con i loro compiti principali.</p>
<p><sup>2</sup> Per formazione di personale delle forze armate o di sicurezza s’intende l’istruzione o l’addestramento tecnico, tattico o strategico di personale delle forze armate o di sicurezza in stretta relazione con i loro compiti principali.</p>
<div class="footnotes"><p id="fn-d6e198"><sup><a href="#fnbck-d6e198">10</a></sup> Introdotto dal n. I dell’O dell’11 nov. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Adesione al Codice di condotta internazionale per i servizi privati di sicurezza</a>
</h6>
<div class="collapseable"> <p>Si considera che un’impresa ha aderito al Codice di condotta internazionale per i servizi privati di sicurezza (Codice di condotta) nella versione del 9 novembre 2010, se è membro dell’Associazione del Codice di condotta internazionale per i servizi privati di sicurezza (ICoCA)<sup><a href="#fn-d6e226" id="fnbck-d6e226">11</a></sup>.</p>
<div class="footnotes"><p id="fn-d6e226"><sup><a href="#fnbck-d6e226">11</a></sup> Il Codice di condotta internazionale per i servizi privati di sicurezza è reperibile sul sito www.icoc-psp.org</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Procedura</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Autorità competente</a>
</h6>
<div class="collapseable"> <p>L’autorità federale competente è la Segreteria di Stato del Dipartimento federale degli affari esteri (Segreteria di Stato DFAE)<sup><a href="#fn-d6e242" id="fnbck-d6e242">12</a></sup>.</p>
<div class="footnotes"><p id="fn-d6e242"><sup><a href="#fnbck-d6e242">12</a></sup> La designazione dell’unità amministrativa è stata adattata in applicazione  dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2021. Di detta mod. è tenuto conto in tutto il presente testo.</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Contenuto dell’obbligo di notificazione</a>
</h6>
<div class="collapseable"> <p>L’obbligo di notificazione comprende:</p>
<dl>
<dt>a. </dt>
<dd>per quanto concerne l’attività prevista:<dl>
<dt>1. </dt>
<dd>tipo di prestazione secondo l’articolo 4 lettere a e b LPSP,</dd>
<dt>2. </dt>
<dd>armi e altri mezzi impiegati per fornire la prestazione di sicurezza privata,</dd>
<dt>3. </dt>
<dd>portata e durata dell’intervento nonché numero di persone impiegate,</dd>
<dt>4. </dt>
<dd>luogo in cui l’attività è esercitata,</dd>
<dt>5. </dt>
<dd>rischi particolari insiti nell’attività;</dd>
</dl>
</dd>
<dt>b. </dt>
<dd>per quanto concerne l’impresa: <dl>
<dt>1. </dt>
<dd>ragione sociale, sede e forma giuridica nonché, se disponibile, estratto del registro di commercio,</dd>
<dt>2. </dt>
<dd>scopo, settori d’attività, zone d’impiego all’estero e principali categorie di clienti,</dd>
<dt>3. </dt>
<dd>prova dell’adesione al Codice di condotta,</dd>
<dt>4. </dt>
<dd>cognome, nome, data di nascita, nazionalità e certificato di domicilio dei membri della direzione e degli organi di sorveglianza,</dd>
<dt>5. </dt>
<dd>misure in materia di formazione e formazione continua del personale,</dd>
<dt>6. </dt>
<dd>meccanismo di controllo interno del personale;</dd>
</dl>
</dd>
<dt>c. </dt>
<dd>per quanto concerne le persone che esercitano funzioni dirigenziali in seno all’impresa o per conto della stessa o che, nell’esercizio della loro attività per l’impresa, possono portare un’arma:<dl>
<dt>1. </dt>
<dd>cognome, nome, data di nascita, nazionalità e certificato di domicilio,</dd>
<dt>2. </dt>
<dd>verifica della buona reputazione,</dd>
<dt>3. </dt>
<dd>autorizzazioni necessarie, secondo la legislazione applicabile, per l’esportazione, il porto e l’uso di armi, di accessori di armi e di munizioni, </dd>
<dt>4. </dt>
<dd>formazione e formazione continua nei settori dei diritti fondamentali e del diritto internazionale umanitario,</dd>
<dt>5. </dt>
<dd>formazione e formazione continua concernenti l’uso di armi e di mezzi ausiliari nonché l’impiego della coercizione di polizia e delle misure di polizia.</dd>
</dl>
</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Obbligo di notificazione dell’identità</a>
</h6>
<div class="collapseable"> <p>L’impresa comunica alla Segreteria di Stato DFAE l’identità del mandante o del destinatario di una prestazione secondo l’articolo 4 lettere a e b LPSP quando si tratta di:</p>
<dl>
<dt>a. </dt>
<dd>uno Stato estero o dei suoi organi;</dd>
<dt>b. </dt>
<dd>un’organizzazione internazionale o dei suoi organi;</dd>
<dt>c. </dt>
<dd>un gruppo che si considera un governo o un organo statale oppure dei suoi organi;</dd>
<dt>d. </dt>
<dd>un gruppo armato organizzato che partecipa a un conflitto armato ai sensi delle Convezioni di Ginevra<sup><a href="#fn-d6e344" id="fnbck-d6e344">13</a></sup> e dei Protocolli aggiuntivi I e II<sup><a href="#fn-d6e364" id="fnbck-d6e364">14</a></sup> oppure delle sue unità;</dd>
<dt>e. </dt>
<dd>un alto rappresentante di un Paese straniero o di un’organizzazione internazionale, un dirigente o un quadro superiore di un gruppo secondo le lettere c e d, indipendentemente dal fatto che la persona interessata agisca nell’esercizio dei suoi compiti o a titolo privato.</dd>
</dl>
<div class="footnotes">
<p id="fn-d6e344"><sup><a href="#fnbck-d6e344">13</a></sup> <a href="https://fedlex.data.admin.ch/eli/cc/1951/181_184_180" target="_blank">RS <b>0.518.12</b></a>,<b> </b><a href="https://fedlex.data.admin.ch/eli/cc/1951/207_209_205" target="_blank"><b>0.518.23</b></a>,<b> </b><a href="https://fedlex.data.admin.ch/eli/cc/1951/228_230_226" target="_blank"><b>0.518.42</b></a>,<b> </b><a href="https://fedlex.data.admin.ch/eli/cc/1951/300_302_297" target="_blank"><b>0.518.51</b></a></p>
<p id="fn-d6e364"><sup><a href="#fnbck-d6e364">14</a></sup> <a href="https://fedlex.data.admin.ch/eli/cc/1982/1362_1362_1362" target="_blank">RS <b>0.518.521</b></a>,<b> </b><a href="https://fedlex.data.admin.ch/eli/cc/1982/1432_1432_1432" target="_blank"><b>0.518.522</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Notificazione di una prestazione di sicurezza privata in forma standardizzata<b> </b></a>
</h6>
<div class="collapseable"> <p>Se un’impresa ha notificato una prestazione di sicurezza privata secondo l’articolo 4 lettera a numero 1 o 2 LPSP e prevede di fornire questa prestazione in forma standardizzata a destinatari analoghi nello stesso tipo di situazione, essa notifica alla Segreteria di Stato DFAE la conclusione di qualsiasi nuovo contratto e dichiara che la prestazione ivi concordata è fornita in forma standardizzata. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Notificazione della continuazione della stessa attività </a>
</h6>
<div class="collapseable"> <p>Se prevede di continuare nello stesso modo un’attività che ha già notificato e se le informazioni fornite secondo l’articolo 4 restano valide, l’impresa conferma alla Segreteria di Stato DFAE che l’attività prevista corrisponde all’attività notificata.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura accelerata </a>
</h6>
<div class="collapseable"> <p>Se una prestazione di sicurezza privata secondo l’articolo 4 lettera a numeri 1–3 LPSP deve essere fornita in una situazione d’emergenza, la Segreteria di Stato DFAE comunica all’impresa, se possibile entro due giorni lavorativi dalla ricezione della notificazione, se sarà avviata la procedura d’esame.</p>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><b>Art. 8</b><i>a</i></a><sup><a href="#fn-d6e411" id="fnbck-d6e411">15</a></sup><a href="#art_8_a"> Obbligo di notificare un’attività in relazione a materiale bellico secondo la LMB o beni secondo la LBDI </a>
</h6>
<div class="collapseable"> <p><sup>1</sup> L’impresa che esporta materiale bellico conformemente alla LMB<sup><a href="#fn-d6e427" id="fnbck-d6e427">16</a></sup> o beni conformemente alla LBDI<sup><a href="#fn-d6e435" id="fnbck-d6e435">17</a></sup> ed effettua, in stretta relazione con essi, una manutenzione o una riparazione non è tenuta a notificare queste attività se l’esportazione continuerebbe a essere lecita al momento dell’esercizio delle attività.</p>
<p><sup>2</sup> L’impresa che esporta materiale bellico conformemente alla LMB o beni conformemente alla LBDI ed esegue, in stretta relazione con essi, una consulenza o una formazione allo scopo di manutenzione, riparazione, sviluppo, produzione o utilizzo non è tenuta a notificare queste attività se l’esportazione continuerebbe a essere lecita al momento dell’esercizio delle attività. </p>
<p><sup>3</sup> L’impresa che trasferisce beni immateriali, compreso il know-how o diritti su tali beni, conformemente alla LMB ed esegue, in stretta relazione con essi, una consulenza o una formazione allo scopo di manutenzione, riparazione, sviluppo, produzione o utilizzo non è tenuta a notificare queste attività se il trasferimento continuerebbe a essere lecito al momento dell’esercizio delle attività.</p>
<p><sup>4</sup> Il presente articolo non è applicabile se l’attività costituisce un sostegno operativo. </p>
<div class="footnotes">
<p id="fn-d6e411"><sup><a href="#fnbck-d6e411">15</a></sup> Introdotto dal n. I dell’O dell’11 nov. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p>
<p id="fn-d6e427"><sup><a href="#fnbck-d6e427">16</a></sup> <a href="https://fedlex.data.admin.ch/eli/cc/1998/794_794_794" target="_blank">RS <b>514.51</b></a></p>
<p id="fn-d6e435"><sup><a href="#fnbck-d6e435">17</a></sup> <a href="https://fedlex.data.admin.ch/eli/cc/1997/1697_1697_1697" target="_blank">RS <b>946.202</b></a></p>
</div>
</div></article><article id="art_8_b"><a name="a8b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_b"><b>Art. 8</b><i>b</i></a><sup><a href="#fn-d6e456" id="fnbck-d6e456">18</a></sup><a href="#art_8_b"> Decisione nel quadro della procedura d’esame</a>
</h6>
<div class="collapseable"> <p><sup>1</sup> La Segreteria di Stato DFAE decide in merito a un eventuale divieto dell’attività notificata d’intesa con la Segreteria di Stato dell’economia (SECO) e il competente servizio del Dipartimento federale della difesa, della protezione della popolazione e dello sport (DDPS), previa consultazione del Servizio delle attività informative della Confederazione.</p>
<p><sup>2</sup> Se la Segreteria di Stato DFAE, la SECO e il competente servizio del DDPS non giungono a un’intesa o se constatano che l’attività notificata ha una grande portata sul piano della politica estera o di sicurezza, il Dipartimento federale degli affari esteri (DFAE) sottopone il caso al Consiglio federale per decisione.</p>
<p><sup>3</sup> In casi di importanza minore o qualora vi siano dei precedenti, le autorità interessate possono rinunciare a una trattazione comune e autorizzare la Segreteria di Stato DFAE a decidere autonomamente.</p>
<div class="footnotes"><p id="fn-d6e456"><sup><a href="#fnbck-d6e456">18</a></sup> Introdotto dal n. I dell’O dell’11 nov. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Dimissione o esclusione dall’ICoCA </a>
</h6>
<div class="collapseable"> <p><sup>1</sup> Se si dimette dall’ICoCA o se l’ICoCA decide di escluderla, l’impresa lo comunica senza indugio alla Segreteria di Stato DFAE adducendone i motivi.</p>
<p><sup>2</sup> Se i motivi che hanno portato alla dimissione o all’esclusione dell’impresa dall’ICoCA non pregiudicano <i>a priori</i> una nuova adesione, la Segreteria di Stato DFAE sollecita l’impresa a intraprendere entro sei mesi i passi necessari alla nuova adesione.</p>
<p><sup>3</sup> Se l’impresa non rinnova l’adesione all’ICoCA entro il termine di cui al capoverso 2, la Segreteria di Stato DFAE ne vieta in tutto o in parte l’attività. </p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Calcolo degli emolumenti</a>
</h6>
<div class="collapseable"> <p><sup>1</sup> L’emolumento è calcolato in funzione del tempo impiegato.</p>
<p><sup>2</sup> La tariffa oraria è di 150–350 franchi. L’importo è fissato segnatamente in base alla funzione dell’impiegato interessato.</p>
<p><sup>3</sup> Per il resto si applica l’ordinanza generale dell’8 settembre 2004<sup><sup><a href="#fn-d6e513" id="fnbck-d6e513">19</a></sup></sup> sugli emolumenti.</p>
<div class="footnotes"><p id="fn-d6e513"><sup><a href="#fnbck-d6e513">19</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Controllo</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo di documentazione </a>
</h6>
<div class="collapseable"> <p><sup>1</sup> L’impresa è tenuta a documentare le sue attività. Deve essere in grado di mettere in ogni tempo a disposizione della Segreteria di Stato DFAE le informazioni e i documenti seguenti:</p>
<dl>
<dt>a. </dt>
<dd>l’identità e l’indirizzo del mandante, del fornitore e del destinatario della prestazione; </dd>
<dt>b. </dt>
<dd>una copia del contratto concluso con il mandante;</dd>
<dt>c. </dt>
<dd>l’identità delle persone incaricate dell’esecuzione del contratto;</dd>
<dt>d. </dt>
<dd>le indicazioni sui mezzi impiegati, in particolare le armi;</dd>
<dt>e. </dt>
<dd>i giustificativi dell’esecuzione del contratto.</dd>
</dl>
<p><sup>2</sup> I membri della direzione conservano per dieci anni le informazioni e i documenti menzionati al capoverso 1. Questo termine non scade con la cessazione dell’attività dell’impresa.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Trattamento di dati personali</a>
</h6>
<div class="collapseable"> <p><sup>1</sup> Ai fini dell’adempimento dei suoi compiti legali, la Segreteria di Stato DFAE è autorizzata a trattare dati degni di particolare protezione relativi a perseguimenti e sanzioni penali o amministrativi nonché altri dati personali, se riguardano le persone seguenti:</p>
<dl>
<dt>a. </dt>
<dd>i membri della direzione e degli organi di sorveglianza;</dd>
<dt>b. </dt>
<dd>il personale dell’impresa;</dd>
<dt>c. </dt>
<dd>l’impresa interessata;</dd>
<dt>d. </dt>
<dd>il mandante e il destinatario della prestazione nei limiti fissati dall’articolo 5.</dd>
</dl>
<p><sup>2</sup> Possono essere trattati i dati personali seguenti:</p>
<dl>
<dt>a. </dt>
<dd>cognome, nome, data di nascita, domicilio e nazionalità delle persone interessate;</dd>
<dt>b.  </dt>
<dd>tutti i dati personali dell’impresa;</dd>
<dt>c. </dt>
<dd>tutte le indicazioni concernenti l’attività dell’impresa.</dd>
</dl>
<p><sup>3</sup> La Segreteria di Stato DFAE è inoltre autorizzata a trattare i seguenti dati degni di particolare protezione relativi a perseguimenti e sanzioni penali o amministrativi:</p>
<dl>
<dt>a. </dt>
<dd>cognome, nome, data di nascita, domicilio e nazionalità della persona interessata;</dd>
<dt>b. </dt>
<dd>identità dell’impresa interessata;</dd>
<dt>c. </dt>
<dd>reato contestato alla persona interessata;</dd>
<dt>d.  </dt>
<dd>tipo di procedura;</dd>
<dt>e. </dt>
<dd>designazione delle autorità coinvolte;</dd>
<dt>f. </dt>
<dd>copia della sentenza e ogni altra informazione ad essa correlata.</dd>
</dl>
<p><sup>4</sup> I dati personali e i dati degni di particolare protezione sono offerti per archiviazione all’Archivio federale 15 anni dopo l’ultimo trattamento (art. 21 della LF del 19 giu. 1992<sup><a href="#fn-d6e613" id="fnbck-d6e613">20</a></sup> sulla protezione dei dati).</p>
<div class="footnotes"><p id="fn-d6e613"><sup><a href="#fnbck-d6e613">20</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Assistenza amministrativa in Svizzera</a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p><sup>1</sup> La Segreteria di Stato DFAE comunica, d’ufficio o su richiesta, alle autorità menzionate all’articolo 28 LPSP le informazioni e i dati personali seguenti: </p>
<dl>
<dt>a. </dt>
<dd>per quanto concerne l’attività prevista:<dl>
<dt>1. </dt>
<dd>tipo di prestazione secondo l’articolo 4 lettere a e b LPSP,</dd>
<dt>2. </dt>
<dd>identità del mandante e del destinatario della prestazione nei limiti fissati dall’articolo 5,</dd>
<dt>3. </dt>
<dd>luogo all’estero in cui l’attività è esercitata;</dd>
</dl>
</dd>
<dt>b. </dt>
<dd>per quanto concerne l’impresa: <dl>
<dt>1. </dt>
<dd>ragione sociale, sede e forma giuridica nonché, se disponibile, estratto del registro di commercio,</dd>
<dt>2. </dt>
<dd>scopo dell’impresa, settori d’attività, zone d’impiego all’estero e principali categorie di clienti,</dd>
<dt>3. </dt>
<dd>cognome, nome, data di nascita, nazionalità e certificato di domicilio dei membri della direzione e degli organi di sorveglianza.</dd>
</dl>
</dd>
</dl>
<p><sup>2</sup> D’ufficio o su richiesta, la Segreteria di Stato DFAE comunica inoltre alle autorità menzionate all’articolo 28 capoverso 2 lettere c e d LPSP e alle autorità federali cui compete la salvaguardia della sicurezza esterna (art. 28 cpv. 2 lett. e LPSP) i dati degni di particolare protezione seguenti:</p>
<dl>
<dt>a. </dt>
<dd>cognome, nome, data di nascita, domicilio e nazionalità della persona interessata;</dd>
<dt>b. </dt>
<dd>identità dell’impresa interessata;</dd>
<dt>c. </dt>
<dd>reato contestato alla persona interessata;</dd>
<dt>d. </dt>
<dd>tipo di procedura;</dd>
<dt>e. </dt>
<dd>designazione delle autorità coinvolte;</dd>
<dt>f. </dt>
<dd>copia della sentenza e ogni informazione ad essa correlata.</dd>
</dl>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: <br>Impiego da parte delle autorità federali di imprese di sicurezza per compiti di protezione all’estero</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Contenuto del contratto</a>
</h6>
<div class="collapseable"> <p><sup>1</sup> Il contratto prevede che l’impresa debba in particolare:</p>
<dl>
<dt>a. </dt>
<dd>comunicare informazioni relative all’esecuzione del contratto su domanda dell’autorità committente;</dd>
<dt>b. </dt>
<dd>comunicare all’autorità committente l’identità del personale impiegato;</dd>
<dt>c. </dt>
<dd>allestire un rapporto d’attività indirizzato all’autorità committente;</dd>
<dt>d. </dt>
<dd>sostituire immediatamente il personale sprovvisto delle conoscenze necessarie o che ostacola l’esecuzione del contratto;</dd>
<dt>e. </dt>
<dd>comunicare immediatamente all’autorità committente ogni circostanza suscettibile di ostacolare l’esecuzione del contratto;</dd>
<dt>f. </dt>
<dd>comunicare immediatamente all’autorità committente i casi in cui il personale si è avvalso della coercizione di polizia o di misure di polizia secondo l’articolo 35 LPSP oppure ha agito in una situazione di legittima difesa o stato di necessità;</dd>
<dt>g. </dt>
<dd>comunicare immediatamente all’autorità committente i casi in cui i requisiti dell’impresa o della formazione non sono più soddisfatti.</dd>
</dl>
<p><sup>2</sup> Il contratto contiene inoltre:</p>
<dl>
<dt>a. </dt>
<dd>le indicazioni secondo gli articoli 34 capoverso 2 e 35 LPSP;</dd>
<dt>b. </dt>
<dd>una clausola penale in caso di inadempimento dello stesso.</dd>
</dl>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Contratto tipo</a>
</h6>
<div class="collapseable"> <p><sup>1</sup> Il DFAE allestisce un contratto tipo.<sup><a href="#fn-d6e737" id="fnbck-d6e737">21</a></sup></p>
<p><sup>2</sup> Il contratto tipo è reperibile online.</p>
<div class="footnotes"><p id="fn-d6e737"><sup><a href="#fnbck-d6e737">21</a></sup> Nuovo testo giusta n. I dell’O dell’11 nov. 2020, in vigore dal 1° gen. 2021  (<a href="https://fedlex.data.admin.ch/eli/oc/2020/921" target="_blank">RU <b>2020</b> 5323</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Comunicazione</a>
</h6>
<div class="collapseable"> <p>L’autorità committente trasmette alla Segreteria di Stato DFAE e all’incaricato della sicurezza del proprio Dipartimento una copia del contratto concluso con l’impresa e li informa sugli eventuali problemi in relazione all’esecuzione del contratto.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Sostegno da parte del DFAE</a>
</h6>
<div class="collapseable"> <p>Nelle regioni in cui non vi sono imprese che abbiano aderito all’ICoCA, il DFAE si adopera affinché le imprese vi aderiscano.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Disposizione transitoria </a>
</h6>
<div class="collapseable"> <p><sup>1</sup> Entro il 1° settembre 2018 l’autorità committente adegua i contratti in corso che non soddisfano le condizioni della LPSP.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° settembre 2015.</p>
<p></p>
</div></article>
</div></section></main>
</div></body>
</html>
