<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2015-766-20180101-it-docx</title>
</head>
<body><div id="lawcontent">
<div id="preface">
<!--916.181 --><p class="srnummer">916.181 </p>
<h1 class="erlasstitel">Ordinanza<br>concernente la conservazione e l’uso sostenibile<br>delle risorse fitogenetiche per l’alimentazione<br>e l’agricoltura</h1>
<h2 class="erlasskurztitel">(ORFGAA)</h2>
<?del-struct abstand18pt><p>del 28 ottobre 2015 (Stato 1° gennaio 2018)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 147<i>a</i> capoverso 2, 147<i>b</i> e 177 capoverso 1 della legge<br>del 29 aprile 1998<sup><a href="#fn-d1983e33">1</a></sup> sull’agricoltura (LAgr);<br>in esecuzione del Trattato internazionale del 3 novembre 2001<sup><a href="#fn-d1983e44">2</a></sup> <br>sulle risorse fitogenetiche per l’alimentazione e l’agricoltura,</p>
<p>ordina:</p>
<div class="footnotes">
<p id="fn-d1983e33"><sup>1</sup> <a href="https://fedlex.data.admin.ch/eli/cc/1998/3033_3033_3033/20190101">RS <b>910.1</b></a></p>
<p id="fn-d1983e44"><sup>2</sup> <a href="https://fedlex.data.admin.ch/eli/cc/2005/298/20190705">RS <b>0.910.6</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina la conservazione e la promozione dell’uso sostenibile delle risorse fitogenetiche per l’alimentazione e l’agricoltura nonché l’accesso alle risorse fitogenetiche per l’alimentazione e l’agricoltura nella banca genetica nazionale RFGAA e la ripartizione dei benefici derivanti dall’uso di simili risorse.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni </a>
</h6>
<div class="collapseable"> <p>Ai sensi della presente ordinanza si intende per:</p>
<dl>
<dt>a.</dt>
<dd>
<i>risorse fitogenetiche per l’alimentazione e l’agricoltura (RFGAA):</i> qualsiasi materiale genetico di origine vegetale avente un valore effettivo o potenziale per l’alimentazione e l’agricoltura;</dd>
<dt>b.</dt>
<dd>
<i>materiale genetico:</i> qualsiasi materiale di origine vegetale, compreso il materiale di riproduzione e di moltiplicazione vegetativo, contenente unità funzionali dell’eredità;</dd>
<dt>c.</dt>
<dd>
<i>banca genetica:</i> struttura in cui le RFGAA sono depositate e conservate sotto forma di sementi;</dd>
<dt>d.</dt>
<dd>
<i>raccolta di conservazione:</i> struttura in cui le RFGAA sono conservate sotto forma di materiale vegetale vegetativo;</dd>
<dt>e.</dt>
<dd>
<i>conservazione ex situ:</i> conservazione di RFGAA al di fuori del loro am­biente naturale;</dd>
<dt>f.</dt>
<dd>
<i>conservazione in situ:</i> conservazione di ecosistemi e habitat naturali, nonché mantenimento e ricostituzione di popolazioni vitali di specie nel loro ambiente naturale e, nel caso delle specie vegetali coltivate, nell’ambiente in cui si sono sviluppate le loro caratteristiche distintive.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Banca genetica nazionale RFGAA </a>
</h6>
<div class="collapseable"> <p><sup>1</sup> L’Ufficio federale dell’agricoltura (UFAG) gestisce la banca genetica nazionale RFGAA per la conservazione e l’uso sostenibile delle RFGAA. Questa comprende banche genetiche, raccolte di conservazione e superfici per la conservazione <i>in situ</i>.</p>
<p><sup>2</sup> L’UFAG può affidare la gestione e la conservazione di banche genetiche, raccolte di conservazione e superfici per la conservazione <i>in situ</i> a terzi, se questi sono in grado di garantire una conservazione a lungo termine delle RFGAA.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Ammissione nella banca genetica nazionale RFGAA </a>
</h6>
<div class="collapseable"> <p><sup>1</sup> Nella banca genetica nazionale RFGAA sono ammesse in particolare le seguenti RFGAA:</p>
<dl>
<dt>a.</dt>
<dd>varietà e varietà locali nate o selezionate in Svizzera;</dd>
<dt>b.</dt>
<dd>varietà e varietà locali o genotipi che in passato rivestivano un’importanza nazionale, regionale o locale.</dd>
</dl>
<p><sup>2</sup> Le RFGAA sono ammesse nella banca genetica nazionale RFGAA se: </p>
<dl>
<dt>a.</dt>
<dd>possono essere messe a disposizione di terzi ai sensi dell’articolo 5;</dd>
<dt>b.</dt>
<dd>non sono protette dal diritto sulla proprietà intellettuale.</dd>
</dl>
<p><sup>3</sup> Le RFGAA di proprietà di persone fisiche e giuridiche possono essere ammesse nella banca genetica nazionale RFGAA, a condizione che i rispettivi proprietari siano disposti a metterle a disposizione nel sistema multilaterale di cui all’articolo 5.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accesso alla banca genetica nazionale RFGAA e ripartizione dei benefici </a>
</h6>
<div class="collapseable"> <p><sup>1</sup> Il materiale della banca genetica nazionale RFGAA è messo a disposizione per la ricerca, la selezione, lo sviluppo o per la produzione di materiale di moltiplicazione di base a scopo agricolo e alimentare, a condizione che sia stato concluso un accordo tipo di trasferimento di materiale (ATM)<sup><a href="#fn-d1983e163">3</a></sup> del sistema multilaterale del Trattato internazionale del 3 novembre 2001 sulle risorse fitogenetiche per l’alimentazione e l’agricoltura.</p>
<p><sup>2</sup> Se il materiale è utilizzato per altri scopi, l’UFAG negozia le condizioni per l’accesso alla banca genetica nazionale RFGAA; a tal fine tiene in considerazione il beneficio finanziario o di altra natura che può scaturire dall’uso del materiale.</p>
<p><sup>3</sup> L’UFAG impiega i benefici che scaturiscono dai contratti di cui al capoverso 2 a favore della conservazione e dell’uso sostenibile delle RFGAA.</p>
<div class="footnotes"><p id="fn-d1983e163"><sup>3</sup> L’Acc. è disponibile sotto: www.planttreaty.org/content/what-smta (versione  del 16 giu. 2006).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Misure per la conservazione delle RFGAA </a>
</h6>
<div class="collapseable"> <p><sup>1</sup> Per la conservazione di un’ampia diversità genetica di RFGAA, l’UFAG può in particolare prendere le misure seguenti:</p>
<dl>
<dt>a.</dt>
<dd>inventariazione e monitoraggio di RFGAA;</dd>
<dt>b.</dt>
<dd>identificazione di RFGAA;</dd>
<dt>c.</dt>
<dd>risanamento di RFGAA;</dd>
<dt>d.</dt>
<dd>conservazione <i>ex situ</i> di RFGAA;</dd>
<dt>e.</dt>
<dd>rigenerazione e moltiplicazione di RFGAA ai fini della loro conservazione.</dd>
</dl>
<p><sup>2</sup> Esso può affidare l’esecuzione delle misure di cui al capoverso 1 a terzi, se questi sono in grado di dimostrare di possedere le necessarie competenze tecniche.</p>
</div></article><article id="art_6_a"><a name="a6a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d1983e210">4</a></sup><a href="#art_6_a"> Contributo per la conservazione <i>in situ</i> </a>
</h6>
<div class="collapseable"> <p><sup>1</sup> Per le superfici di conservazione <i>in situ</i> possono essere versati contributi se su di esse sono raggiunti i seguenti obiettivi di gestione:</p>
<dl>
<dt>a.</dt>
<dd>è conservata la diversità genetica naturale della vegetazione autoctona;</dd>
<dt>b.</dt>
<dd>la composizione botanica della vegetazione autoctona non subisce alcuna modifica sostanziale.</dd>
</dl>
<p><sup>2</sup> L’UFAG informa in merito alla possibilità di ricevere contributi per le superfici di conservazione <i>in situ</i>. Sceglie quali superfici danno diritto ai contributi tra quelle che sono oggetto di una domanda di contributi.</p>
<p><sup>3</sup> La scelta delle superfici che danno diritto ai contributi avviene in base ai seguenti criteri:</p>
<dl>
<dt>a.</dt>
<dd>composizione botanica della vegetazione autoctona;</dd>
<dt>b.</dt>
<dd>tipo di gestione della superficie;</dd>
<dt>c.</dt>
<dd>distribuzione geografica di tutte le superfici che sono oggetto di una domanda di contributi;</dd>
<dt>d.</dt>
<dd>obiettivo nazionale di superficie espresso in ettari.</dd>
</dl>
<p><sup>4</sup> Hanno diritto ai contributi i gestori:</p>
<dl>
<dt>a.</dt>
<dd>che adempiono le condizioni di cui agli articoli 3 capoversi 1 e 2 e agli articoli 4–7 dell’ordi­nanza del 23 ottobre 2013<sup><a href="#fn-d1983e266">5</a></sup> sui pagamenti diretti (OPD) nonché le prescrizioni relative alla prova che le esigenze ecologiche sono rispettate di cui agli articoli 11–25 OPD;</dd>
<dt>b.</dt>
<dd>che acconsentono all’ammissione della superficie nella banca genetica nazionale (RFGAA); e </dd>
<dt>c.</dt>
<dd>che, nel quadro dell’articolo 5, concedono l’accesso alla banca genetica nazionale (RFGAA).</dd>
</dl>
<p><sup>5</sup> L’UFAG decide in merito al diritto ai contributi. Può prevedere l’esame prelimi­nare delle domande da parte dei Cantoni.</p>
<p><sup>6</sup> I contributi sono versati a condizione che gli obiettivi di gestione siano raggiunti.</p>
<p><sup>7</sup> Il contributo ammonta a 450 franchi per ettaro e anno. </p>
<p><sup>8</sup> La procedura per il controllo del raggiungimento degli obiettivi di gestione e per il versamento dei contributi è retta per analogia dalle disposizioni del titolo 3 OPD. L’esecuzione spetta ai Cantoni.</p>
<div class="footnotes">
<p id="fn-d1983e210"><sup>4</sup> Introdotto dal n. I dell’O del 18 ott. 2017, in vigore dal 1° gen. 2018 (<a href="https://fedlex.data.admin.ch/eli/oc/2017/678">RU <b>2017</b> 6139</a>).</p>
<p id="fn-d1983e266"><sup>5</sup> <a href="https://fedlex.data.admin.ch/eli/cc/2013/765/20200101">RS <b>910.13</b></a></p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Progetti per la promozione dell’uso sostenibile </a>
</h6>
<div class="collapseable"> <p><sup>1</sup> I progetti per un uso mirato di un’ampia diversità genetica di RFGAA possono essere sostenuti con contributi limitati nel tempo se contribuiscono a una produzione variata, innovativa o sostenibile con varietà adeguate alle condizioni locali e prevedono una delle seguenti misure:</p>
<dl>
<dt>a.</dt>
<dd>descrizioni approfondite di RFGAA per la valutazione del rispettivo potenziale d’uso;</dd>
<dt>b.</dt>
<dd>predisposizione di materiale di moltiplicazione di base sano;</dd>
<dt>c.</dt>
<dd>sviluppo e selezione di varietà che adempiono le esigenze per una produ­zione di nicchia e non sono destinate alla coltivazione su terreni estesi.</dd>
</dl>
<p><sup>2</sup> I progetti quali orti dimostrativi, programmi di sensibilizzazione, pubblicazioni ed eventi di pubbliche relazioni possono essere sostenuti con contributi limitati nel tempo.</p>
<p><sup>3</sup> Un progetto secondo i capoversi 1 e 2 è sostenuto soltanto se è finanziato con una quota il più elevata possibile di fondi propri e di terzi.</p>
<p><sup>4</sup> L’UFAG può scegliere i progetti in base a priorità tematiche predefinite.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b>  Domande </a>
</h6>
<div class="collapseable"> <p><sup>1</sup> Le domande di contributi per progetti di cui all’articolo 7 vanno presentate all’UFAG entro il 31 maggio dell’anno precedente.</p>
<p><sup>2</sup> Le domande devono contenere una descrizione del progetto con l’indicazione degli obiettivi, un piano di misure e un calendario nonché un preventivo e un piano di finanziamento.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Sistema d’informazione, concetti e collaborazione </a>
</h6>
<div class="collapseable"> <p><sup>1</sup> L’UFAG gestisce un sistema d’informazione in cui sono resi accessibili al pub­blico dati sulle risorse fitogenetiche della banca genetica nazionale RFGAA e informa­zioni relative ai progetti sostenuti. Coopera con gestori di altri sistemi d’infor­mazione rilevanti e correlati dal profilo tematico.</p>
<p><sup>2</sup> Può elaborare o far elaborare concetti, strategie e altri fondamenti necessari o utili per la conservazione e l’uso sostenibile delle risorse fitogenetiche.</p>
<p><sup>3</sup> Promuove la collaborazione nazionale e internazionale nel settore delle RFGAA.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2016.</p>
<p></p>
</div></article></main>
</div></body>
</html>
