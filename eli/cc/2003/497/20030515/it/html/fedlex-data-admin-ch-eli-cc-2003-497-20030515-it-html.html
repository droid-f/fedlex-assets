<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-497-20030515-it-docx-5</title>
</head>
<body><div id="lawcontent">
<div id="preface">
<!--0.974.262.1 --><p class="srnummer">0.974.262.1 </p>
<p> RU <b>2003</b> 3509</p>
<p>Traduzione<i><sup><a href="#fn-d1035e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra il Consiglio federale svizzero e il Governo della Repubblica dell’Uzbekistan concernente la cooperazione tecnica e finanziaria e l’aiuto umanitario</h1>
<?del-struct abstand18pt><p>Concluso il 20 settembre 2002</p>
<p>Entrato in vigore il 15 maggio 2003</p>
<p> (Stato 15  maggio 2003)</p>
<div class="footnotes"><p id="fn-d1035e15"><sup>1</sup> Dal testo originale inglese.</p></div>
</div>
<div id="preamble">
<p>Il Consiglio federale svizzero <br>(qui di seguito denominato «Governo svizzero»)<br>e <br>il Governo della Repubblica dell’Uzbekistan (qui di seguito denominato «Governo uzbeko»),</p>
<p>qui di seguito denominati «Parti contraenti»,</p>
<p>nell’intento di rafforzare i legami d’amicizia tra i due Paesi,</p>
<p>desiderosi di rafforzare queste relazioni e di sviluppare una fruttuosa cooperazione tecnica, finanziaria e umanitaria tra i due Paesi,</p>
<p>riconoscendo che tale cooperazione finanziaria e tecnica contribuirà a promuovere il processo di riforma attualmente in atto in Uzbekistan volto a raggiungere uno svi­luppo sostenibile, economico, sociale e ambientale e a mitigare i costi di risana­mento economico, sociale e ambientale come anche a promuovere la democrazia e i diritti dell’uomo,</p>
<p>consapevoli che il Governo uzbeko si è impegnato a perseguire l’attuazione delle riforme, allo scopo di instaurare un’economia di mercato in condizioni democrati­che,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Base della cooperazione </a>
</h6>
<div class="collapseable"> <p>Il rispetto dei principi democratici e dei diritti fondamentali, come espressi in parti­colare nella Dichiarazione universale dei diritti dell’uomo, ispira sia la politica interna sia quella estera delle due Parti contraenti e costituisce un elemento essenziale del presente Accordo, parificato agli obiettivi di questo ultimo.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo dell’Accordo </a>
</h6>
<div class="collapseable"> <p>Il presente Accordo definisce i termini generali e le condizioni per tutte le forme di cooperazione tecnica, finanziaria o umanitaria tra il Governo svizzero e il Governo uzbeko.</p>
<p>Questi termini e condizioni saranno applicati ai progetti e ai programmi di coopera­zione allo sviluppo concordati tra le Parti contraenti conformemente all’arti­colo 5.</p>
<p>Le Parti contraenti promuoveranno, nell’ambito delle rispettive legislazioni nazio­nali, la realizzazione di progetti e di programmi di cooperazione in Uzbekistan. Que­sti progetti e programmi dovranno essere complementari agli sforzi di sviluppo pro­fusi all’interno dell’Uzbekistan.</p>
<p>Il Governo uzbeko dovrà applicare questi termini alle attività nazionali risultanti dai progetti e dai programmi di cooperazione allo sviluppo regionali cofinanziati dal Governo svizzero o dai progetti e dai programmi cofinanziati dal Governo svizzero tramite istituzioni multilaterali.</p>
<p>Il presente Accordo è inoltre volto a semplificare l’aiuto umanitario e l’aiuto in situazioni di emergenza da parte del Governo svizzero nei confronti dell’Uzbekistan su richiesta del Governo uzbeko.</p>
<p>Il presente Accordo definisce una struttura di norme e di procedure applicabili alla concezione e alla realizzazione dei progetti e dei programmi previsti.</p>
<p>Allo scopo di evitare doppioni rispetto ai programmi e ai progetti finanziati da altri donatori e per assicurare ai progetti e ai programmi la massima efficacia, le Parti contraenti dovranno fornire e condividere tutte le informazioni necessarie per una coordinazione efficace.</p>
<p>Se una convenzione particolare conclusa tra il Governo svizzero e il Governo uzbeko in merito a un determinato progetto definisce attività di cooperazione allo svi­luppo che vanno oltre l’ambito del presente Accordo, si applicano le disposizioni di tale convenzione particolare.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni </a>
</h6>
<div class="collapseable"> <p>I progetti e i programmi specifici nonché le altre attività connesse che sottostanno al presente Accordo sono qui di seguito denominati «progetti».</p>
<p>Ai fini del presente Accordo il termine «organismi esecutivi» si riferisce alle autorità pubbliche, alle società pubbliche o private nonché alle organizzazioni pubbliche o private riconosciute da entrambe le Parti contraenti, a cui sia stato affidato il man­dato dal Governo svizzero per realizzare i progetti specifici ai sensi dell’articolo 8.1. del presente Accordo.</p>
<p>Gli esperti e i consulenti impiegati a corto o lungo termine dal Governo svizzero o dagli organismi esecutivi cui sono state affidate la preparazione e la realizzazione dei progetti nei termini del presente Accordo, sono qui di seguito denominati «per­sonale».</p>
<p>Ai fini del presente Accordo il termine «beni» si riferisce al materiale, ai veicoli, ai macchinari, alle attrezzature e agli altri beni messi a disposizione dal Governo sviz­zero o dagli organismi esecutivi per i progetti contemplati dal presente Accordo nonché ogni altro bene fornito all’Uzbekistan nell’ambito di un accordo specifico concernente i progetti a cui si fa riferimento nell’articolo 5.1. sottostante.</p>
<p>Con «DSC» si intende la Direzione dello sviluppo e della cooperazione del Diparti­mento federale degli affari esteri.</p>
<p>Con «Seco» si intende il Segretariato di Stato dell’economia del Dipartimento fede­rale dell’economia.</p>
<p>Con «Ufficio svizzero di cooperazione» si intende l’ufficio istituito come distacca­mento dell’Ambasciata svizzera a Tashkent. Questo ufficio è incaricato di coordi­nare e monitorare i progetti di sviluppo del Governo svizzero in Uzbekistan e in altri Paesi dell’Asia centrale.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Forme di cooperazione </a>
</h6>
<div class="collapseable"> <p class="untertit">Sezione 1 – Forme</p>
<p>4.1. La cooperazione avrà luogo sotto forma di cooperazione tecnica, inclusa la cooperazione scientifica e culturale, di cooperazione finanziaria ed econo­mica nonché di aiuto umanitario e di aiuto in caso di emergenza, laddove una o più forme potranno essere applicate simultaneamente.</p>
<p>4.2. La cooperazione sarà realizzata tramite donazioni (in natura, servizi o fondi), crediti a condizioni favorevoli o usuali, garanzie o partecipazioni finanziarie o altri strumenti considerati adeguati.</p>
<p>4.3. La cooperazione potrà essere condotta su base bilaterale o in cooperazione con altri donatori o organizzazioni multilaterali.</p>
<p>4.4. Le operazioni di cooperazione potranno essere affidate a organizzazioni o istituzioni pubbliche o private, nazionali, internazionali o multilaterali.</p>
<p class="untertit">Sezione 2 – Cooperazione tecnica</p>
<p>4.5. La cooperazione tecnica avrà luogo sotto forma di trasferimento di know-how tramite la formazione e la consulenza, di prestazione di servizi o di for­nitura dei beni e dell’attrezzatura necessari alla realizzazione dei progetti.</p>
<p>4.6. La cooperazione tecnica può assumere le forme seguenti:</p>
<dl>
<dt>a)</dt>
<dd>contributi sotto forma di donazioni;</dd>
<dt>b)</dt>
<dd>fornitura di beni e di servizi;</dd>
<dt>c)</dt>
<dd>impiego di personale locale o estero;</dd>
<dt>d)</dt>
<dd>attribuzione di borse di studio o di formazione in Uzbekistan, in Sviz­zera o in un Paese terzo;</dd>
<dt>e)</dt>
<dd>qualsiasi altra forma concordata di comune accordo tra le Parti con­traenti.</dd>
</dl>
<p>4.7. Di regola i progetti nell’ambito della cooperazione tecnica saranno realizzati su base non rimborsabile, tranne nel caso in cui siano legati ad attività eco­nomiche.</p>
<p class="untertit">Sezione 3 – Cooperazione finanziaria ed economica</p>
<p>4.8. La cooperazione finanziaria ed economica avrà luogo di regola sotto forma di finanziamento di beni e di servizi di origine svizzera destinati ai progetti prioritari di infrastruttura e di sviluppo nonché relativa cooperazione tecnica. Può inoltre avere luogo sotto forma di sostegno ai mediatori finanziari. Forme alternative saranno considerate caso per caso.</p>
<p>4.9. La cooperazione finanziaria ed economica sarà fornita, a seconda del caso, sotto forma di donazioni, di prestiti, di partecipazioni finanziarie, di fornitura di garanzie o di una combinazione di tali forme, come da comune accordo tra le Parti contraenti.</p>
<p>4.10. Un’importanza particolare va data ai progetti atti a favorire lo sviluppo del settore emergente dell’economia privata, il miglioramento delle infrastrut­ture di base e l’attenuazione dell’impatto ambientale.</p>
<p class="untertit">Sezione 4 – Aiuto umanitario</p>
<p>4.11. L’aiuto umanitario del Governo svizzero alla popolazione dell’Uzbekistan avverrà sotto forma di beni, di servizi, di esperti e di contributi finanziari.</p>
<p>4.12. I progetti nell’ambito dell’aiuto umanitario saranno indirizzati ai gruppi più vulnerabili della società uzbeka e dovranno contribuire a rafforzare la capa­cità d’azione delle organizzazioni umanitarie locali e nazionali.</p>
<p class="untertit">Sezione 5 – Altri campi di cooperazione</p>
<p>4.13. Qualsiasi altro campo di cooperazione di interesse comune sia stato concor­dato tra le Parti contraenti, che non sia esplicitamente contemplato dal pre­sente Accordo, dovrà essere concertato tramite un appendice al presente Accordo o tramite una convenzione specifica che potrà assumere la forma di memorandum o qualsiasi altra forma ritenuta adeguata.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Campo di applicazione </a>
</h6>
<div class="collapseable"> <p>5.1. Le disposizioni del presente Accordo si applicheranno:</p>
<dl>
<dt>a)</dt>
<dd>ai progetti di cooperazione di ogni tipo conformemente all’articolo 4, approvati dalle Parti contraenti;</dd>
<dt>b)</dt>
<dd>ai progetti concordati dal Governo svizzero con organizzazioni inter­nazionali o con istituzioni pubbliche e private in Uzbekistan, per i quali le Parti contraenti o i loro rappresentanti autorizzati abbiano approvato di comune accordo l’applicazione <i>mutatis mutandis</i> della clausola dell’articolo 6, fatta eccezione per gli articoli 6.1. e 6.2.;</dd>
<dt>c)</dt>
<dd>ai progetti concordati con società o istituzioni di diritto pubblico o pri­vato di uno dei due Paesi, per i quali le Parti contraenti o i loro rappre­sentanti autorizzati abbiano approvato di comune accordo l’appli­cazione <i>mutatis mutandis</i> della clausola dell’articolo 6, fatta eccezione per gli articoli 6.1. e 6.2.</dd>
</dl>
<p>5.2. Il Governo svizzero ha la facoltà di affidare l’attuazione dei suoi obblighi ad un organismo esecutivo.</p>
<p>5.3. Le disposizioni del presente Accordo sono applicate pure all’aiuto umanita­rio svizzero e all’aiuto in caso di catastrofe e di emergenza fornite in Uzbekistan in caso di necessità.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Privilegi e immunità </a>
</h6>
<div class="collapseable"> <p>Con riferimento ai progetti contemplati dal presente Accordo, dovranno essere garantiti i privilegi e le immunità seguenti:</p>
<p>6.1. all’Ufficio svizzero di cooperazione, in qualità di distaccamento dell’Ambasciata svizzera, sarà accordato lo stato diplomatico conforme­mente alla Convenzione di Vienna del 18 aprile 1961<sup><a href="#fn-d1035e208">2</a></sup> sulle relazioni diplo­matiche.</p>
<p>6.2. I membri dell’Ufficio svizzero di cooperazione a cui le autorità svizzere hanno accordato il rango diplomatico, nonché i loro congiunti, benefice­ranno dei privilegi diplomatici e delle immunità previste dalla Convenzione di Vienna del 18 aprile 1961 sulle relazioni diplomatiche.</p>
<p>6.3. Il Governo svizzero fornirà gratuitamente e per tempo, entro i limiti previsti dalla sua legislazione nazionale, i visti d’entrata temporanei necessari ai cit­tadini uzbeki in visita in Svizzera nell’ambito dei progetti contemplati dal presente Accordo.</p>
<p>6.4. Su richiesta del Governo svizzero, il Governo uzbeko fornirà gratuitamente e per tempo i visti d’entrata e d’uscita temporanei necessari ai funzionari sviz­zeri e al personale consulente che partecipano ai progetti concordati.</p>
<p>6.5. Gli organismi esecutivi incaricati sono autorizzati ad assumere direttamente cittadini uzbeki in qualità di personale a lungo e a breve termine, nell’ambito della realizzazione degli obiettivi previsti dal progetto.</p>
<p>6.6. Il Governo uzbeko accorderà all’Ufficio svizzero di cooperazione le autoriz­zazioni richieste per l’importazione temporanea di veicoli e di altri beni necessari per la coordinazione e per la realizzazione dei progetti in Uzbekis­tan. Tali veicoli e beni, come pure i servizi forniti per la realizzazione dei pro­getti, saranno esenti dal pagamento delle tasse doganali, delle imposte e delle altre tasse conformemente alle norme applicate per le missioni diplo­matiche.</p>
<p>6.7. Il Governo uzbeko si impegna ad agevolare, conformemente alla vigente normativa uzbeka in materia di transazioni di cambio con l’estero, le proce­dure relative ai trasferimenti internazionali di valute estere effettuati nel quadro dei progetti o dal personale estero.</p>
<p>6.8. Il Governo uzbeko esenterà gli organismi esecutivi svizzeri o di Paesi terzi incaricati della realizzazione di un progetto dal pagamento di qualsiasi imposta sul reddito, sul plusvalore o sulla fortuna e da qualsiasi tassa sulle in­dennità e sulle acquisizioni nell’ambito dei progetti concordati.</p>
<p>6.9. Il Governo uzbeko accetta che, per mezzo di un’intesa tra i partner di ogni progetto, possano essere designati, per le procedure di pagamento relative ai progetti di cooperazione finanziaria, agenti finanziari e/o banche di servizio operanti per conto dei partner uzbeki dei progetti corrispondenti. Per i pagamenti in valuta locale (sum uzbeko) e/o per la creazione di fondi in con­trovalore potranno essere aperti conti speciali presso tali agenti finanziari e/o presso tali banche di servizio conformemente alla legislazione uzbeka. I partner dei singoli progetti decideranno di comune accordo circa l’utilizzazione dei fondi in deposito.</p>
<div class="footnotes"><p id="fn-d1035e208"><sup>2</sup> <a href="https://fedlex.data.admin.ch/eli/cc/1964/435_431_431/20200507">RS <b>0.191.01</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Clausola anticorruzione </a>
</h6>
<div class="collapseable"> <p>Le Parti contraenti perseguono obiettivi comuni nella lotta contro la corruzione, che ostacola il buon governo, impedisce un’utilizzazione appropriata delle risorse neces­sarie allo sviluppo e compromette una concorrenza trasparente e leale, fondata sulla qualità e sui prezzi. Pertanto esse dichiarano la loro volontà di unire gli sforzi per lottare contro la corruzione e segnatamente dichiarano che in nessun caso hanno proposto o accettato, né proporranno o accetteranno, direttamente o indirettamente, in relazione con la conclusione o l’attuazione del presente Accordo, alcuna offerta né alcun regalo, pagamento, rimunerazione o privilegio di un genere tale da poter essere considerato un atto di corruzione o un atto illegale. Ogni atto di questo genere costituisce motivo sufficiente per giustificare l’annullamento del presente Accordo, nonché delle acquisizioni e delle attribuzioni che ne sono risultate, o l’adozione delle misure correttive previste dalla legge.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Coordinazione e procedura </a>
</h6>
<div class="collapseable"> <p>8.1. Conformemente al presente Accordo ogni progetto dovrà essere oggetto di una convenzione particolare tra i partner del progetto; tale convenzione contemplerà ed enuncerà in dettaglio i diritti e i doveri dei singoli partner del progetto. In fase di realizzazione, i partner dei progetti dovranno scambiarsi a intervalli regolari le informazioni tecniche circa la realizzazione dei pro­getti finanziati in virtù del presente Accordo.</p>
<p>8.2. Le Parti contraenti si informeranno reciprocamente circa i progetti intrapresi sulla base del presente Accordo.</p>
<p>8.3. Da parte uzbeka la coordinazione generale sarà assicurata a nome del Governo uzbeko dal Dipartimento delle relazioni economiche con l’estero e de­gli investimenti esteri, Consiglio dei ministri della Repubblica dell’Uz­bekistan.</p>
<p>8.4. Ai fini della realizzazione del presente Accordo il Governo svizzero è rap­presentato:</p>
<dl>
<dt>a)</dt>
<dd>dalla Direzione dello sviluppo e della cooperazione (DSC) del Diparti­mento federale degli affari esteri;</dd>
<dt>b)</dt>
<dd>dal Segretariato di Stato dell’economia (Seco) del Dipartimento fede­rale dell’economia;</dd>
<dt>c)</dt>
<dd>dall’Ambasciata svizzera.</dd>
</dl>
<p>8.5. L’Ufficio svizzero di cooperazione a Tashkent assicurerà il collegamento con le autorità uzbeke per la coordinazione, la realizzazione e il monitorag­gio dei progetti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Disposizioni finali </a>
</h6>
<div class="collapseable"> <p>9.1. Il presente Accordo entrerà in vigore il giorno in cui le Parti si saranno reci­procamente informate del fatto che esse hanno completato le rispettive pro­cedure necessarie per la sua entrata in vigore. L’Accordo resterà in vigore per una durata di cinque anni. Scaduto tale periodo, sarà rinnovato tacita­mente di anno in anno. Il presente Accordo può essere disdetto in qualsiasi momento da una delle due Parti contraenti previo preavviso scritto di almeno sei mesi.</p>
<p>  In caso di disdetta del presente Accordo le disposizioni dello stesso conti­nueranno a essere applicate a tutti i progetti convenuti prima della sua disdetta.</p>
<p>  Il presente Accordo si applica retroattivamente alle convenzioni concluse tra le Parti contraenti che si riferiscono a progetti in fase di attuazione e di pre­parazione prima dell’entrata in vigore del presente Accordo.</p>
<p>9.2. In caso di violazione grave di una clausola o di un elemento essenziale del presente Accordo, ciascuna delle Parti contraenti ha il diritto di sospendere o disdire con effetto immediato ogni convenzione ai sensi degli articoli 5.1. e 8.1. La Parte contraente che intende prendere un tale provvedimento fornisce previamente all’altra Parte contraente tutte le informazioni necessarie per un esame approfondito della situazione, allo scopo di trovare una soluzione.</p>
<p>9.3. Le Parti contraenti convengono di risolvere per via diplomatica le eventuali controversie che possono risultare dall’applicazione del presente Accordo.</p>
<p>9.4. Il presente Accordo potrà essere modificato o emendato per scritto e previo consenso di entrambe le Parti contraenti.</p>
<p>Fatto a Tashkent il 20 settembre 2002, in due esemplari originali in lingua inglese.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Wilhelm Meier</p>
</td>
<td>
<p>Per il<br>Governo della Repubblica dell’Uzbekistan:</p>
<p>Mamirzo B. Nurmuradow</p>
</td>
</tr></table></div>
<p></p>
</div></article></main>
</div></body>
</html>
