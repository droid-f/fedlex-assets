<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-390-20040616-it-docx-5</title>
</head>
<body><div id="lawcontent">
<div id="preface">
<!--0.700.11 --><p class="srnummer ">0.700.11 </p>
<p> RU <b>2003</b>; FF <b>1997 </b>IV 493</p>
<p class=" man-font-style-italic ">Testo originale</p>
<h1 class="erlasstitel botschafttitel ">Protocollo<br>di adesione del Principato di Monaco<br>alla Convenzione per la protezione delle Alpi</h1>
<h2 class="erlasskurztitel ">(Protocollo di adesione)</h2>
<p>Concluso a Chambéry il 20 dicembre 1994<br>Approvato dall’Assemblea federale il 16 dicembre 1998<sup><a href="#fn-d6e28" id="fnbck-d6e28">1</a></sup><br>Ratificato con strumenti depositati il 28 gennaio 1999<br>Entrato in vigore per la Svizzera il 28 aprile 1999</p>
<p> (Stato 31  agosto 2004)</p>
<div class="footnotes"><p id="fn-d6e28"><sup><a href="#fnbck-d6e28">1</a></sup> <a href="https://fedlex.data.admin.ch/eli/oc/2003/388" target="_blank">RU <b>2003</b> 2540</a></p></div>
</div>
<div id="preamble">
<p class=" man-font-style-italic ">La Repubblica d’Austria,<br>la Repubblica Francese,<br>la Repubblica federale di Germania,<br>la Repubblica Italiana,<br>il Principato del Liechtenstein,<br>la Repubblica di Slovenia,<br>la Confederazione Svizzera,<br>la Comunità europea,</p>
<p>firmatari della Convenzione del 7 novembre 1991<sup><a href="#fn-d6e62" id="fnbck-d6e62">2</a></sup> per la protezione delle Alpi (Convenzione delle Alpi), <i>da una parte</i>,</p>
<p>e il <i>Principato di Monaco, d’altra parte</i>,</p>
<p>e considerato che il Principato di Monaco ha chiesto di diventare parte della Convenzione delle Alpi,</p>
<p>allo scopo di vigilare sulla protezione dell’insieme dell’arco alpino,</p>
<p>hanno convenuto quanto segue:</p>
<div class="footnotes"><p id="fn-d6e62"><sup><a href="#fnbck-d6e62">2</a></sup> <a href="https://fedlex.data.admin.ch/eli/cc/2003/389" target="_blank">RS <b>0.700.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>Il Principato di Monaco diventa Parte contraente della Convenzione per la protezione delle Alpi, modificata dal presente Protocollo di adesione.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>Nel preambolo è aggiunto «Il Principato di Monaco».</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>L’allegato<sup><a href="#fn-d6e104" id="fnbck-d6e104">3</a></sup>, in cui è descritto e rappresentato il territorio alpino che costituisce il campo di applicazione della Convenzione delle Alpi, è modificato come segue:</p>
<dl>
<dt>a) </dt>
<dd>l’elenco delle unità amministrative dell’arco alpino è completato come segue:<dl>
<dt>– </dt>
<dd>Principato di Monaco;</dd>
</dl>
</dd>
<dt>b) </dt>
<dd>la carta presentata nell’allegato della Convenzione delle Alpi è sostituita dalla carta allegata al presente Protocollo di adesione.</dd>
</dl>
<div class="footnotes"><p id="fn-d6e104"><sup><a href="#fnbck-d6e104">3</a></sup> L’all. è pubblicato nella RU solo in quanto concerne il capo d’applicazione svizzero. L’intero all. può essere ottenuto o visionato presso l’Ufficio federale dello sviluppo  territoriale (UFST), 3003 Berna.</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>(1)  Il consenso ad essere vincolato dal presente Protocollo può essere espresso da:</p>
<dl>
<dt>– </dt>
<dd>firma non sottoposta a ratifica, accettazione o approvazione; lo Stato che si avvale di tale possibilità, notifica al Depositario, al momento della firma, che la sua firma vale come consenso ad essere vincolato dal presente Protocollo di adesione;</dd>
<dt>– </dt>
<dd>firma sottoposta a ratifica, accettazione o approvazione; gli strumenti di ratifica, di accettazione o di approvazione sono depositati presso il Depositario.</dd>
</dl>
<p>(2)  Il presente Protocollo di adesione entra in vigore tre mesi dopo la data in cui si verificano le seguenti tre condizioni:</p>
<dl>
<dt>– </dt>
<dd>che la Convenzione delle Alpi stessa sia entrata in vigore;</dd>
<dt>– </dt>
<dd>che le Parti contraenti della Convenzione delle Alpi abbiano espresso il proprio consenso ad essere vincolate dal presente Protocollo di adesione;</dd>
<dt>– </dt>
<dd>che il Principato di Monaco abbia espresso il proprio consenso ad essere vincolato dal presente Protocollo di adesione.</dd>
</dl>
<p>(3)  Per i firmatari che non sono ancora Parti contraenti della Convenzione delle Alpi, il consenso ad essere vincolati dal presente Protocollo di adesione avrà effetto solo dalla data di entrata in vigore della Convenzione delle Alpi presso le stesse Parti contraenti.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>A partire dalla firma del presente Protocollo di adesione, nessuno Stato può dare il proprio consenso ad essere vincolato dalla Convenzione delle Alpi, senza avere dato in precedenza o contemporaneamente il proprio consenso ad essere vincolato dal presente Protocollo di adesione.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p>La denuncia del presente Protocollo di adesione può essere effettuata solo tramite denuncia della Convenzione delle Alpi.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>Il Depositario notifica a tutte le Parti contraenti e a tutte le Parti firmatarie:</p>
<dl>
<dt>– </dt>
<dd>le firme, precisando se sono sottoposte o no a ratifica, accettazione o approvazione;</dd>
<dt>– </dt>
<dd>il deposito degli strumenti di ratifica, accettazione o approvazione;</dd>
<dt>– </dt>
<dd>le date di entrata in vigore ai sensi dell’articolo 4;</dd>
<dt>– </dt>
<dd>le notifiche di denuncia con la relativa data di entrata in vigore.</dd>
</dl>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i firmatari debitamente autorizzati a tale scopo hanno sottoscritto il presente Protocollo di adesione.</p>
<p>Fatto a Chambéry, il 20 dicembre 1994, in francese, italiano, sloveno e tedesco, laddove ciascuno dei quattro testi fa egualmente fede, in un’unica copia che verrà depositata presso l’Archivio di Stato della Repubblica d’Austria. Il Depositario ne trasmette copia conforme a tutti i firmatari.</p>
<?del-struct abstand18pt><p class=" man-font-style-italic ">(Seguono le firme)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione del protocollo il 16 giugno 2004</a>
</h1>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati partecipanti</p></th>
<th class=" man-text-align-left "><p>Ratifica</p></th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Austria</p></td>
<td><p>  8 luglio</p></td>
<td><p>1997</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Comunità europea (CE/UE/CEE)</p></td>
<td><p>14 gennaio</p></td>
<td><p>1998</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Francia</p></td>
<td><p>13 aprile</p></td>
<td><p>1995</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Germania</p></td>
<td><p>22 dicembre</p></td>
<td><p>1998</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Italia</p></td>
<td><p>  7 maggio</p></td>
<td><p>2004</p></td>
<td><p>  7 agosto</p></td>
<td><p>2004</p></td>
</tr>
<tr>
<td><p>Liechtenstein</p></td>
<td><p>16 marzo</p></td>
<td><p>1995</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Monaco</p></td>
<td><p>26 gennaio</p></td>
<td><p>1995</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Slovenia</p></td>
<td><p>22 maggio</p></td>
<td><p>1995</p></td>
<td><p>22 marzo</p></td>
<td><p>1999</p></td>
</tr>
<tr>
<td><p>Svizzera</p></td>
<td><p>28 gennaio</p></td>
<td><p>1999</p></td>
<td><p>28 aprile</p></td>
<td><p>1999</p></td>
</tr>
</table></div>
<p></p>
</div></section></div>
</div></body>
</html>
