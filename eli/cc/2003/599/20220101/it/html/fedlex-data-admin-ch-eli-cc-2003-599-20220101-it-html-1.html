<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-599-20220101-it-docx</title>
</head>
<body><div id="lawcontent">
<div id="preface">
<!--814.020 --><p class="srnummer ">814.020 </p>
<h1 class="erlasstitel botschafttitel ">Ordinanza<br>concernente la tassa d’incentivazione sulla benzina<br>e sull’olio diesel con un tenore di zolfo superiore<br>allo 0,001 per cento</h1>
<h2 class="erlasskurztitel ">(OBDZ)</h2>
<p>del 15 ottobre 2003 (Stato 1° gennaio 2022) (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 35<i>b</i><sup>bis</sup> capoversi 4 a 6 della legge federale del 7 ottobre 1983<sup><a href="#fn-d6e28" id="fnbck-d6e28">1</a></sup><br>sulla protezione dell’ambiente,</p>
<p>ordina:</p>
<div class="footnotes"><p id="fn-d6e28"><sup><a href="#fnbck-d6e28">1</a></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p><sup>1</sup> Chi importa oppure produce o estrae sul territorio svizzero benzina o olio diesel con un tenore di zolfo superiore allo 0,001 per cento (% massa) deve versare alla Confederazione una tassa d’incentivazione. Ai sensi della presente ordinanza, con il termine «benzina» si intende la benzina per motori.</p>
<p><sup>2</sup> Le disposizioni della legge federale del 21 giugno 1996<sup><a href="#fn-d6e53" id="fnbck-d6e53">2</a></sup> sull’imposizione degli oli minerali (LIOm) e il relativo diritto procedurale sulla riscossione e sulla restituzione dell’imposta nonché sulla procedura sono applicabili per analogia anche alla tassa d’incentivazione sulla benzina e sull’olio diesel.</p>
<p><sup>3</sup> La benzina o l’olio diesel con un tenore di zolfo superiore allo 0,001 per cento (% massa) possono essere mescolati con altre qualità di carburanti soltanto dopo che è sorto il credito fiscale (art. 4 cpv. 1 LIOm) oppure dopo che è stata pagata la tassa d’incentivazione.</p>
<div class="footnotes"><p id="fn-d6e53"><sup><a href="#fnbck-d6e53">2</a></sup> <a href="https://fedlex.data.admin.ch/eli/cc/1996/3371_3371_3371" target="_blank">RS <b>641.61</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esecuzione</a>
</h6>
<div class="collapseable"> <p><sup>1</sup> L’Ufficio federale della dogana e della sicurezza dei confini (UDSC)<sup><a href="#fn-d6e74" id="fnbck-d6e74">3</a></sup> esegue la presente ordinanza, fatta eccezione delle disposizioni sulla distribuzione del prodotto della tassa. L’UDSC riceve il 2,5 per cento degli introiti complessivi (proventi lordi) a titolo di indennità per l’onere derivante dall’esecuzione dell’ordinanza.</p>
<p><sup>2</sup> L’Ufficio federale dell’ambiente<sup><a href="#fn-d6e91" id="fnbck-d6e91">4</a></sup> (Ufficio federale) esegue le disposizioni sulla distribuzione del prodotto della tassa. Esamina l’effetto della tassa sulla qualità dell’ambiente e pubblica a intervalli regolari i risultati.</p>
<div class="footnotes">
<p id="fn-d6e74"><sup><a href="#fnbck-d6e74">3</a></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>). Di detta mod. è tenuto conto in tutto il presente testo.</p>
<p id="fn-d6e91"><sup><a href="#fnbck-d6e91">4</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni (<i>RS <b>2004 </b></i><i>4937</i>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Aliquota della tassa</a>
</h6>
<div class="collapseable"> <p>L’aliquota della tassa per la benzina e l’olio diesel con un tenore di zolfo superiore allo 0,001 per cento (% massa), ammonta a 3 centesimi per ogni litro alla temperatura di 15 ºC.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Metodo di misurazione</a>
</h6>
<div class="collapseable"> <p><sup>1</sup> Il prelievo dei campioni avviene in conformità alle disposizioni contemplate dalla legislazione doganale.</p>
<p><sup>2</sup> Il tenore di zolfo viene rilevato applicando uno dei seguenti metodi di analisi:</p>
<dl>
<dt>a. </dt>
<dd>PrEN ISO/DIS 20846:2002<sup><a href="#fn-d6e129" id="fnbck-d6e129">5</a></sup>;</dd>
<dt>b. </dt>
<dd>PrEN ISO/DIS 20884:2002<sup><a href="#fn-d6e141" id="fnbck-d6e141">6</a></sup>.</dd>
</dl>
<p><sup>3</sup> I risultati delle singole misurazioni vengono valutati sulla base dei criteri contemplati nell’articolo 9 della norma ISO 4259:1992<sup><a href="#fn-d6e152" id="fnbck-d6e152">7</a></sup>.</p>
<div class="footnotes">
<p id="fn-d6e129"><sup><a href="#fnbck-d6e129">5</a></sup> La norma menzionata può essere consultata gratuitamente od ottenuta a pagamento presso l’Associazione svizzera di normalizzazione (SNV), Sulzerallee 70, <i>8404 </i>Win-terthur; www.snv.ch</p>
<p id="fn-d6e141"><sup><a href="#fnbck-d6e141">6</a></sup> La norma menzionata può essere consultata gratuitamente od ottenuta a pagamento presso l’Associazione svizzera di normalizzazione (SNV), Sulzerallee 70, <i>8404 </i>Win-terthur; www.snv.ch</p>
<p id="fn-d6e152"><sup><a href="#fnbck-d6e152">7</a></sup> La norma menzionata può essere consultata gratuitamente od ottenuta a pagamento presso l’Associazione svizzera di normalizzazione (SNV), Sulzerallee 70, <i>8404 </i>Win-terthur; www.snv.ch</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e163" id="fnbck-d6e163">8</a></sup><a href="#art_5"> Distribuzione del prodotto della tassa</a>
</h6>
<div class="collapseable"> <p><sup>1</sup> Gli assicuratori distribuiscono, su incarico e sotto la vigilanza dell’Ufficio federale, il prodotto della tassa alla popolazione. Il prodotto della tassa è distribuito annualmente quale prodotto di un anno, costituito dall’ammontare delle entrate al 31 dicembre, compresi gli interessi. La distribuzione avviene due anni dopo (anno di distribuzione).</p>
<p><sup>2</sup> Per assicuratori si intendono:</p>
<dl>
<dt>a. </dt>
<dd>gli assicuratori dell’assicurazione obbligatoria contro le malattie secondo la legge del 18 marzo 1994<sup><a href="#fn-d6e187" id="fnbck-d6e187">9</a></sup> sull’assicurazione malattie (LAMal);</dd>
<dt>b. </dt>
<dd>l’assicurazione militare secondo la legge federale del 19 giugno 1992<sup><a href="#fn-d6e199" id="fnbck-d6e199">10</a></sup> sull’assicurazione militare (LAM).</dd>
</dl>
<p><sup>3</sup> Gli assicuratori distribuiscono il prodotto di un anno detraendolo dai premi degli assicurati esigibili nell’anno di distribuzione. Informano gli assicurati a tale riguardo in occasione della comunicazione dei nuovi premi per l’anno di distribuzione.</p>
<p><sup>4</sup> Gli assicuratori distribuiscono equamente il prodotto di un anno a tutte le persone che al 1° gennaio dell’anno di distribuzione:</p>
<dl>
<dt>a. </dt>
<dd>sono assoggettate all’obbligo d’assicurazione secondo la LAMal o secondo l’articolo 2 capoverso 1 o 2 LAM; e</dd>
<dt>b. </dt>
<dd>sono domiciliate o dimorano abitualmente in Svizzera.</dd>
</dl>
<p><sup>5</sup> Gli assicuratori comunicano all’Ufficio federale della sanità pubblica, entro il 20 marzo dell’anno di distribuzione, il numero delle persone che soddisfano i presupposti secondo il capoverso 4.</p>
<p><sup>6</sup> Il prodotto della tassa è versato agli assicuratori, in rapporto alla loro quota, entro il 30 aprile dell’anno di distribuzione.</p>
<p><sup>7</sup> Per l’onere da loro assunto, gli assicuratori sono indennizzati con gli interessi di cui beneficiano in seguito al versamento anticipato della loro quota del prodotto della tassa.</p>
<div class="footnotes">
<p id="fn-d6e163"><sup><a href="#fnbck-d6e163">8</a></sup> Nuovo testo giusta l’all. 3 n. 2 dell’O del 2 apr. 2008, in vigore dal 1° gen. 2009  (<a href="https://fedlex.data.admin.ch/eli/oc/2008/262" target="_blank">RU <b>2008</b> 1765</a>).</p>
<p id="fn-d6e187"><sup><a href="#fnbck-d6e187">9</a></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p>
<p id="fn-d6e199"><sup><a href="#fnbck-d6e199">10</a></sup> <a href="https://fedlex.data.admin.ch/eli/cc/1993/3043_3043_3043" target="_blank">RS <b>833.1</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore e prima riscossione della tassa d’incentivazione</a>
</h6>
<div class="collapseable"> <p><sup>1</sup> La presente ordinanza entra in vigore il 1° gennaio 2004.</p>
<p><sup>2</sup> La tassa d’incentivazione viene riscossa per la prima volta il 1° gennaio 2004.</p>
<p></p>
</div></article></main>
</div></body>
</html>
