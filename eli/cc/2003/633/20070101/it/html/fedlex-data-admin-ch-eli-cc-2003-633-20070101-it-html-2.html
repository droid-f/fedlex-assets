<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-633-20070101-it-docx-2</title>
</head>
<body><div id="lawcontent">
<div id="preface">
<!--371 --><p class="srnummer ">371 </p>
<h1 class="erlasstitel botschafttitel ">Legge federale<br>sull’annullamento delle sentenze penali pronunciate<br>contro persone che, al tempo del nazionalsocialismo, <br>hanno aiutato i profughi </h1>
<p>del 20 giugno 2003 (Stato 1° gennaio 2007)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 60 capoverso 1 e 121 capoverso 1 della Costituzione federale<sup><a href="#fn-d6e25" id="fnbck-d6e25">1</a></sup>;<br>visto il rapporto della Commissione degli affari giuridici del Consiglio nazionale <br>del 29 ottobre 2002<sup><a href="#fn-d6e38" id="fnbck-d6e38">2</a></sup>;<br>visto il parere del Consiglio federale del 9 dicembre 2002<sup><a href="#fn-d6e51" id="fnbck-d6e51">3</a></sup>,</p>
<p>decreta:</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/fga/2002/1251" target="_blank">FF <b>2002</b> 6934</a></p>
<p id="fn-d6e51"><sup><a href="#fnbck-d6e51">3</a></sup> <a href="https://fedlex.data.admin.ch/eli/fga/2003/92" target="_blank">FF <b>2003</b> 425</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <inl name="w:snapToGrid" md="S" id="d6e389" xmlns:tmp="urn:com:c-moria:legi4ch:xslt:temp"></inl>Oggetto e scopo<inl md="E" id="d6e389" xmlns:tmp="urn:com:c-moria:legi4ch:xslt:temp"></inl> </a>
</h6>
<div class="collapseable"> <p><sup>1</sup> <inl>La presente legge disciplina </inl>l’annullamento delle sentenze penali pronunciate nei confronti di persone che, al tempo del nazionalsocialismo, hanno aiutato i profughi e la riabilitazione di queste persone.</p>
<p><sup>2</sup> Essa persegue l’annullamento di sentenze penali oggi ritenute una grave offesa al senso di giustizia.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizione </a>
</h6>
<div class="collapseable"> <p><sup>1</sup> Ai sensi della presente legge sono persone che hanno aiutato i profughi coloro che sono stati condannati perché, al tempo del nazionalsocialismo, hanno aiutato i perse­guitati a fuggire oppure hanno dato ospitalità ai profughi senza comunicarlo alle autorità.</p>
<p><sup>2</sup> Non sono considerati persone che hanno aiutato i profughi coloro che hanno tratto profitto dalla situazione dei perseguitati in fuga, li hanno abbandonati o successiva­mente denunciati.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Annullamento delle sentenze penali e riabilitazione </a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Annullamento delle sentenze penali </a>
</h6>
<div class="collapseable"> <p>Tutte le sentenze passate in giudicato pronunciate dalla giustizia militare o dai tribu­nali penali federali o cantonali ordinari contro persone che hanno aiutato i profughi ai sensi degli articoli 1 e 2 sono annullate.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Riabilitazione </a>
</h6>
<div class="collapseable"> <p>Tutte le persone che hanno aiutato i profughi ai sensi degli articoli 1 e 2 sono pienamente riabilitate. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Concorso di reati<b> </b> </a>
</h6>
<div class="collapseable"> <p>L’annullamento riguarda anche le sentenze di condanna concernenti nel contempo altri reati che in base a un apprezzamento generale risultano d’importanza seconda­ria.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3"><inl name="w:snapToGrid" md="S" id="d6e680" xmlns:tmp="urn:com:c-moria:legi4ch:xslt:temp"></inl>Sezione 3: Commissione di riabilitazione<inl md="E" id="d6e680" xmlns:tmp="urn:com:c-moria:legi4ch:xslt:temp"></inl> </a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6 </b> <b></b>Commissione delle grazie</a><sup><a href="#fn-d6e163" id="fnbck-d6e163">4</a></sup><a href="#art_6"> quale Commissione di riabilitazione </a>
</h6>
<div class="collapseable"> <p><sup>1</sup> La Commissione delle grazie dell’Assemblea federale<sup><a href="#fn-d6e175" id="fnbck-d6e175">5</a></sup> (Commissione) funge da Commissione di riabilitazione e in tale veste esamina e decide, a domanda o d’uffi­cio, se una data sentenza penale rientra nel campo d’applicazione degli articoli 1 e 2.</p>
<p><sup>2</sup> Per quanto necessario, la Commissione può disciplinare altri particolari della procedura.</p>
<div class="footnotes">
<p id="fn-d6e163"><sup><a href="#fnbck-d6e163">4</a></sup> Ora: Commissione delle grazie e dei conflitti di competenza.</p>
<p id="fn-d6e175"><sup><a href="#fnbck-d6e175">5</a></sup> Ora: Commissione delle grazie e dei conflitti di competenza.</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Domanda </a>
</h6>
<div class="collapseable"> <p><sup>1</sup> La domanda di accertamento che una data sentenza penale è annullata va presen­tata alla Commissione.</p>
<p><sup>2</sup> Possono presentare la domanda:</p>
<dl>
<dt>a. </dt>
<dd>la persona condannata o, dopo la sua morte, un suo congiunto (art. 110 n. 1<sup><a href="#fn-d6e206" id="fnbck-d6e206">6</a></sup> CP<sup><a href="#fn-d6e222" id="fnbck-d6e222">7</a></sup>);</dd>
<dt>b. </dt>
<dd>un’organizzazione con sede in Svizzera, in mano preponderantemente sviz­zera e dedita alla difesa dei diritti dell’uomo o alla rivisitazione della storia svizzera al tempo del nazionalsocialismo.</dd>
</dl>
<p><sup>3</sup> Un’organizzazione non può però presentare la domanda contro la volontà della persona condannata o, dopo la sua morte, contro la volontà di un suo congiunto.</p>
<div class="footnotes">
<p id="fn-d6e206"><sup><a href="#fnbck-d6e206">6</a></sup> Nuovo testo giusta l’art. 334 del Codice penale (<a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a>), nella versione della LF del 13 dic. 2002, in vigore dal 1° gen. 2007 (<a href="https://fedlex.data.admin.ch/eli/oc/2006/549" target="_blank">RU <b>2006</b> 3459</a>).</p>
<p id="fn-d6e222"><sup><a href="#fnbck-d6e222">7</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Termine </a>
</h6>
<div class="collapseable"> <p><sup>1</sup> Le domande devono essere presentate entro cinque anni dall’entrata in vigore della presente legge.</p>
<p><sup>2</sup> La Commissione può esaminare anche domande tardive, presentate nei tre anni successivi, se il ritardo è dovuto a motivi scusabili.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Non entrata in materia </a>
</h6>
<div class="collapseable"> <p>È negata l’entrata in materia su sentenze che non possono più essere reperite senza l’impiego di mezzi sproporzionati.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Accertamento dei fatti </a>
</h6>
<div class="collapseable"> <p>Se necessario la Commissione collabora all’accertamento dei fatti.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Decisione </a>
</h6>
<div class="collapseable"> <p><sup>1</sup> La Commissione decide secondo il diritto e l’equità e prendendo in considerazione le circostanze particolari del singolo caso.</p>
<p><sup>2</sup> Se accerta che una data sentenza penale rientra nel campo d’applicazione degli articoli 1 e 2, la Commissione pubblica in modo adeguato il dispositivo della propria decisione. La pubblicazione è subordinata all’approvazione del richiedente.</p>
<p><sup>3</sup> Le decisioni della Commissione sono di ultima istanza.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Costi di procedura </a>
</h6>
<div class="collapseable"> <p>La procedura davanti alla Commissione è gratuita.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Effetti giuridici dell’annullamento </a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 1</b><b>3</b> </a>
</h6>
<div class="collapseable"><p>La decisione di accertamento che una data sentenza penale è annullata non dà diritto a risarcimenti o a riparazioni per torto morale né in ragione della pena inflitta, né in ragione di eventuali pene accessorie o conseguenze indirette della sentenza.</p></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Referendum ed entrata in vigore </a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 1</b><b>4</b> </a>
</h6>
<div class="collapseable">
<p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° gennaio 2004<sup><a href="#fn-d6e352" id="fnbck-d6e352">8</a></sup></p>
<div class="footnotes"><p id="fn-d6e352"><sup><a href="#fnbck-d6e352">8</a></sup> DCF del 25 nov. 2003 (<i>RU <b>2003</b> 4264</i>).</p></div>
</div></article></div></section></main>
</div></body>
</html>
