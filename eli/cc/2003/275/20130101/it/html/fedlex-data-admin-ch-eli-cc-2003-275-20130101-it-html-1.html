<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-275-20130101-it-docx</title>
</head>
<body><div id="lawcontent">
<div id="preface">
<!--837.056.2 --><p class="srnummer ">837.056.2 </p>
<!--837.056.2 --><p class="srnummer ">837.056.2 </p>
<h1 class="erlasstitel botschafttitel ">Ordinanza del DEFR<br>concernente le tariffe di rimborso delle spese causate<br>dalla frequentazione di corsi organizzati nell’ambito dell’assicurazione contro la disoccupazione</h1>
<p>del 18 giugno 2003 (Stato 1° gennaio 2013)</p>
</div>
<div id="preamble">
<p>Il Dipartimento federale dell’economia, della formazione e della ricerca (DEFR)<i><sup><a href="#fn-d6e23" id="fnbck-d6e23">1</a></sup></i>,</p>
<p>visto l’articolo 85 capoverso 3 dell’ordinanza del 31 agosto 1983<sup><a href="#fn-d6e34" id="fnbck-d6e34">2</a></sup> sull’assicurazione contro la disoccupazione (OADI),</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013. Di detta mod. è tenuto conto in tutto il presente testo.</p>
<p id="fn-d6e34"><sup><a href="#fnbck-d6e34">2</a></sup>  <a href="https://fedlex.data.admin.ch/eli/cc/1983/1205_1205_1205" target="_blank">RS <b>837.02</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Tariffe concernenti le spese di vitto nel luogo del corso</a>
</h6>
<div class="collapseable"> <p><sup>1</sup> Il rimborso delle spese di vitto nel luogo del corso ammonta a:</p>
<dl>
<dt>a. </dt>
<dd> 5 franchi per la prima colazione consumata all’esterno;</dd>
<dt>b. </dt>
<dd>15 franchi per il pasto principale consumato all’esterno.</dd>
</dl>
<p><sup>2</sup> Se il partecipante a un corso può consumare i pasti al prezzo di costo in una mensa aziendale o in uno stabilimento analogo, il rimborso ammonta a 10 franchi per un pasto principale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Tariffe concernenti le spese di alloggio nel luogo del corso</a>
</h6>
<div class="collapseable"> <p><sup>1</sup> Il rimborso delle spese di alloggio nel luogo del corso ammonta a 300 franchi il mese.</p>
<p><sup>2</sup> Al partecipante a un corso che deve alloggiare in albergo a causa della breve durata del corso o per altri motivi di forza maggiore è rimborsato l’80 per cento delle spese attestate, ma al massimo 80 franchi per notte.</p>
<p><sup>3</sup> Il capoverso 2 non è applicabile al sussidio per le spese di soggiorno settimanale.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tariffe concernenti le spese di viaggio</a>
</h6>
<div class="collapseable"> <p>Il rimborso delle spese di viaggio in caso di utilizzazione di un veicolo privato ammonta per chilometro a:</p>
<dl>
<dt>a. </dt>
<dd>50 centesimi per le autovetture;</dd>
<dt>b. </dt>
<dd>25 centesimi per le motociclette;</dd>
<dt>c. </dt>
<dd>10 centesimi per i ciclomotori.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Abrogazione del diritto previgente ed entrata in vigore</a>
</h6>
<div class="collapseable"> <p><sup>1</sup> L’ordinanza del 3 dicembre 1990<sup><a href="#fn-d6e110" id="fnbck-d6e110">3</a></sup> concernente le tariffe di rimborso delle spese causate dalla frequentazione di corsi organizzati nell’ambito dell’assicurazione contro la disoccupazione è abrogata.</p>
<p><sup>2</sup> La presente ordinanza entra in vigore il 1° luglio 2003.</p>
<div class="footnotes"><p id="fn-d6e110"><sup><a href="#fnbck-d6e110">3</a></sup> [<a href="https://fedlex.data.admin.ch/eli/oc/1990/2047_2047_2047" target="_blank">RU <b>1990</b> 2047</a>]</p></div>
</div></article></main>
</div></body>
</html>
