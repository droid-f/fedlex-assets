<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--151.34--><p class="srnummer ">151.34</p>
<h1 class="erlasstitel botschafttitel ">Ordinanza<br>concernente la concezione di una rete di trasporti pubblici conforme alle esigenze dei disabili</h1>
<h2 class="erlasskurztitel ">(OTDis)</h2>
<p class="erlassdatum ">del 12 novembre 2003 (Stato 1° luglio 2024)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visti gli articoli 15 e 23 della legge del 13 dicembre 2002<sup><a href="#fn-d7e21" id="fnbck-d7e21">1</a></sup> sui disabili (LDis),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2003/667" target="_blank">RS <b>151.3</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  Scopo e campo d’applicazione</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable">
<p class="absatz "><sup>1</sup> La presente ordinanza stabilisce come concepire i trasporti pubblici per renderli conformi alle esigenze dei disabili.</p>
<p class="absatz "><sup>2</sup> A tal fine definisce i requisiti funzionali applicabili alle infrastrutture, ai veicoli e alle prestazioni dei trasporti pubblici.<sup><a href="#fn-d7e47" id="fnbck-d7e47">2</a></sup></p>
<div class="footnotes"><p id="fn-d7e47"><sup><a href="#fnbck-d7e47">2</a></sup><sup></sup> Nuovo testo giusta il n. I dell’O del 1° mag. 2024, in vigore dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza si applica:</p>
<dl>
<dt>a. </dt>
<dd>alle infrastrutture e ai veicoli dei trasporti pubblici (art. 3 lett. b LDis);</dd>
<dt>b. </dt>
<dd>alle prestazioni accessibili al pubblico fornite dalle imprese dei trasporti pubblici (art. 3 lett. e LDis).</dd>
</dl>
<p class="absatz "><sup>2</sup> Per imprese dei trasporti pubblici si intendono le imprese di trasporto concessionarie.<sup><a href="#fn-d7e76" id="fnbck-d7e76">3</a></sup></p>
<p class="absatz "><sup>3</sup> Sono considerati infrastrutture, veicoli e prestazioni dei trasporti pubblici in particolare:</p>
<dl>
<dt>a. </dt>
<dd>gli accessi agli edifici e agli impianti;</dd>
<dt>b. </dt>
<dd>i luoghi in cui i passeggeri dei mezzi di trasporto pubblici salgono e scendono (fermate);</dd>
<dt>c. </dt>
<dd>i marciapiedi viaggiatori;</dd>
<dt>d. </dt>
<dd>gli sportelli per gli utenti;</dd>
<dt>e. </dt>
<dd>i sistemi d’informazione, di comunicazione, di emissione dei biglietti, di prenotazione e i sistemi di chiamata d’emergenza;</dd>
<dt>f. </dt>
<dd>i servizi igienici e i parcheggi annessi alle fermate e utilizzati prevalentemente dai viaggiatori;</dd>
<dt>g. </dt>
<dd>i servizi accessori ai sensi dell’articolo 39 capoverso 1 della legge federale del 20 dicembre 1957<sup><a href="#fn-d7e112" id="fnbck-d7e112">4</a></sup> sulle ferrovie;</dd>
<dt>h. </dt>
<dd>la concezione dell’entrata e dell’uscita dai veicoli nonché i sistemi di apertura delle porte;</dd>
<dt>i. </dt>
<dd>i sistemi di richiesta di fermata installati nei veicoli e alle fermate facoltative.</dd>
</dl>
<div class="footnotes">
<p id="fn-d7e76"><sup><a href="#fnbck-d7e76">3</a></sup><sup></sup> Nuovo testo giusta il n. I dell’O del 25 set. 2015, in vigore dal 1° gen. 2016  (<a href="https://fedlex.data.admin.ch/eli/oc/2015/635" target="_blank">RU <b>2015</b> 3781</a>).</p>
<p id="fn-d7e112"><sup><a href="#fnbck-d7e112">4</a></sup><sup></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
</div>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2:  Requisiti funzionali</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi</a>
</h6>
<div class="collapseable">
<p class="absatz "><sup>1</sup> I disabili in grado di utilizzare gli spazi pubblici in modo autonomo dovrebbero poter accedere autonomamente anche alle prestazioni dei trasporti pubblici.</p>
<p class="absatz "><sup>2</sup> Se l’autonomia non può essere garantita con misure tecniche, le imprese dei trasporti pubblici impiegano personale che fornisce la necessaria assistenza.</p>
<p class="absatz "><sup>3</sup> Le imprese dei trasporti pubblici rinunciano per quanto possibile ad un obbligo di preavviso applicabile unicamente ai disabili.</p>
</div></article><article id="art_3_a"><a name="a3a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3_a"><b>Art. 3</b><i>a</i></a><sup><a href="#fn-d7e148" id="fnbck-d7e148">5</a></sup><a href="#art_3_a"> Piattaforma informativa sulla concezione di fermate conformi alle esigenze dei disabili</a>
</h6>
<div class="collapseable">
<p class="absatz "><sup>1</sup> Un servizio incaricato dall’Ufficio federale dei trasporti (UFT) gestisce una piattaforma informativa, accessibile pubblicamente, sulla concezione delle fermate conformi alle esigenze dei disabili nella rete di trasporti pubblici in Svizzera.</p>
<p class="absatz "><sup>2</sup> Su questa piattaforma i gestori dell’infrastruttura delle tratte interoperabili di cui all’articolo 15<i>a</i> capoverso 1 lettera a dell’ordinanza del 23 novembre 1983<sup><a href="#fn-d7e169" id="fnbck-d7e169">6</a></sup> sulle ferrovie mettono a disposizione entro il 16 giugno 2022 le informazioni di cui agli articoli 7 e 7<i>a</i> del regolamento (UE) n. 1300/2014<sup><a href="#fn-d7e180" id="fnbck-d7e180">7</a></sup> relative alla conformità delle proprie fermate del traffico ferroviario interoperabile alle esigenze dei disabili.<sup><a href="#fn-d7e186" id="fnbck-d7e186">8</a></sup></p>
<p class="absatz "><sup>3 </sup>Le altre imprese dei trasporti pubblici mettono a disposizione le informazioni relative alla conformità delle fermate alle esigenze dei disabili sulla piattaforma entro il 31 dicembre 2023.</p>
<p class="absatz "><sup>4 </sup>Tutte le imprese dei trasporti pubblici verificano costantemente le proprie informazioni presenti sulla piattaforma e se del caso le aggiornano.</p>
<p class="absatz "><sup>5</sup> Se una fermata non è di proprietà dell’impresa dei trasporti pubblici, i proprietari sono tenuti a informare quest’ultima dei rispettivi adeguamenti.</p>
<div class="footnotes">
<p id="fn-d7e148"><sup><a href="#fnbck-d7e148">5</a></sup><sup></sup> Introdotto dal n. I dell’O del 12 giu. 2020, in vigore dal 1° nov. 2020 (<a href="https://fedlex.data.admin.ch/eli/oc/2020/517" target="_blank">RU <b>2020</b> 2835</a>). </p>
<p id="fn-d7e169"><sup><a href="#fnbck-d7e169">6</a></sup><sup></sup> <a href="https://fedlex.data.admin.ch/eli/cc/1983/1902_1902_1902" target="_blank">RS <b>742.141.1</b></a></p>
<p id="fn-d7e180"><sup><a href="#fnbck-d7e180">7</a></sup><sup></sup>  Regolamento (UE) n. 1300/2014 della Commissione, del 18 novembre 2014, relativo alle specifiche tecniche di interoperabilità per l’accessibilità del sistema ferroviario dell’Unione per le persone con disabilità e le persone a mobilità ridotta, GU L 356 del 12.12.2014, pag. 110; modificato da ultimo dal regolamento di esecuzione (UE) 2023/1694, GU L 222 dell’8.9.2023, pag. 88.</p>
<p id="fn-d7e186"><sup><a href="#fnbck-d7e186">8</a></sup><sup></sup> Nuovo testo giusta il n. I dell’O del 1° mag. 2024, in vigore dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Accesso</a>
</h6>
<div class="collapseable">
<p class="absatz "><sup>1</sup> Le infrastrutture e i veicoli destinati ai viaggiatori che hanno una correlazione funzionale diretta con i trasporti pubblici devono essere chiaramente identificabili, accessibili e utilizzabili dai disabili.</p>
<p class="absatz "><sup>2</sup> Uno spazio sufficiente della zona passeggeri deve essere accessibile ai viaggiatori disabili.</p>
<p class="absatz "><sup>3</sup> Per quanto possibile, le corse e le fermate accessibili alle sedie a rotelle dovrebbero figurare in modo adeguato nei piani di rete e negli orari.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accesso con mezzi ausiliari</a>
</h6>
<div class="collapseable">
<p class="absatz "><sup>1</sup> L’accesso alle infrastrutture e ai veicoli dei trasporti pubblici dev’essere garantito:</p>
<dl>
<dt>a. </dt>
<dd>alle sedie a rotelle con o senza motore elettrico di un peso complessivo non superiore a 300 kg:<dl>
<dt>1. </dt>
<dd>di una lunghezza massima di 1200 mm cui si aggiungono 50 mm per i piedi,</dd>
<dt>2. </dt>
<dd>di una larghezza massima di 700 mm cui si aggiungono 50 mm su ciascun lato per le mani quando la sedia a rotelle è in movimento;</dd>
</dl>
</dd>
<dt>b. </dt>
<dd>ai deambulatori.<sup><a href="#fn-d7e244" id="fnbck-d7e244">9</a></sup>
</dd>
</dl>
<p class="absatz "><sup>2</sup> Di regola, l’accesso ai mezzi di trasporto pubblici dovrebbe essere reso possibile anche alle sedie a rotelle con dispositivi elettrici di traino agganciabili, agli elettroscooter per disabili e a veicoli analoghi.</p>
<p class="absatz "><sup>3</sup> L’accesso ai mezzi di trasporto pubblici deve essere garantito anche ai disabili accompagnati da cani guida o d’assistenza.</p>
<div class="footnotes"><p id="fn-d7e244"><sup><a href="#fnbck-d7e244">9</a></sup><sup></sup> Nuovo testo giusta il n. I dell’O del 25 set. 2015, in vigore dal 1° gen. 2016  (<a href="https://fedlex.data.admin.ch/eli/oc/2015/635" target="_blank">RU <b>2015</b> 3781</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Spazi di sosta</a>
</h6>
<div class="collapseable">
<p class="absatz "><sup>1</sup> Le imprese dei trasporti pubblici tengono opportunamente conto dei rischi d’esercizio ai quali i disabili sono particolarmente esposti durante la loro sosta nelle infrastrutture e nei veicoli.</p>
<p class="absatz "><sup>2</sup> Gli elementi dell’arredo e le porte nelle fermate devono essere facilmente riconoscibili. Le pensiline e le sale d’aspetto devono essere facilmente accessibili e individuabili da parte dei disabili.<sup><a href="#fn-d7e272" id="fnbck-d7e272">10</a></sup></p>
<div class="footnotes"><p id="fn-d7e272"><sup><a href="#fnbck-d7e272">10</a></sup><sup></sup> Nuovo testo giusta il n. I dell’O del 4 nov. 2009, in vigore dal 1° lug. 2010  (<a href="https://fedlex.data.admin.ch/eli/oc/2009/722" target="_blank">RU <b>2009</b> 5931</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Comandi e servizi igienici</a>
</h6>
<div class="collapseable">
<p class="absatz "><sup>1</sup> Le infrastrutture da azionare nonché i sistemi di apertura e di chiusura delle porte e i sistemi di richiesta di fermata devono essere concepiti in modo conforme alle esigenze dei disabili. I comandi dovrebbero essere standardizzati.</p>
<p class="absatz "><sup>2</sup> I servizi igienici devono essere conformi alle esigenze delle persone con limitazioni dovute all’età e degli ipovedenti. Devono inoltre essere accessibili, in numero sufficiente, ai disabili su sedia a rotelle.<sup><a href="#fn-d7e294" id="fnbck-d7e294">11</a></sup></p>
<div class="footnotes"><p id="fn-d7e294"><sup><a href="#fnbck-d7e294">11</a></sup><sup></sup> Nuovo testo giusta il n. I dell’O del 4 nov. 2009, in vigore dal 1° lug. 2010  (<a href="https://fedlex.data.admin.ch/eli/oc/2009/722" target="_blank">RU <b>2009</b> 5931</a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Disposizioni d’esecuzione</a>
</h6>
<div class="collapseable"><p class="absatz ">Il Dipartimento federale dell’ambiente, dei trasporti, dell’energia e delle comunicazioni emana disposizioni relative ai requisiti tecnici per la concezione di stazioni, fermate, aeroporti, sistemi di comunicazione, sistemi di emissione dei biglietti e veicoli.</p></div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  Aiuti finanziari</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1:  ...</a>
</h2>
<div class="collapseable"><article id="art_9_11"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9_11"><b>Art. 9 </b>a <b>11</b></a><sup><a href="#fn-d7e324" id="fnbck-d7e324">12</a></sup>
</h6>
<div class="collapseable"><div class="footnotes"><p id="fn-d7e324"><sup><a href="#fnbck-d7e324">12</a></sup><sup></sup> Abrogati dal n. I dell’O del 1° mag. 2024, con effetto dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p></div></div></article></div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2:  …</a>
</h2>
<div class="collapseable"><article id="art_12_16"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12_16"><b>Art. </b><b>12 </b>a<b> 16</b></a><sup><a href="#fn-d7e344" id="fnbck-d7e344">13</a></sup>
</h6>
<div class="collapseable"><div class="footnotes"><p id="fn-d7e344"><sup><a href="#fnbck-d7e344">13</a></sup><sup></sup> Abrogati dal n. I dell’O del 25 set. 2015, con effetto dal 1° gen. 2016 (<a href="https://fedlex.data.admin.ch/eli/oc/2015/635" target="_blank">RU <b>2015</b> 3781</a>).</p></div></div></article></div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3:  Procedura</a>
</h2>
<div class="collapseable">
<article id="art_17_23"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17_23"><b>Art. 17 </b>a<b> 23</b></a><sup><a href="#fn-d7e363" id="fnbck-d7e363">14</a></sup>
</h6>
<div class="collapseable"><div class="footnotes"><p id="fn-d7e363"><sup><a href="#fnbck-d7e363">14</a></sup><sup></sup> Abrogati dal n. I dell’O del 1° mag. 2024, con effetto dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p></div></div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a><sup><a href="#fn-d7e378" id="fnbck-d7e378">15</a></sup><a href="#art_24"> Versamento e restituzione degli aiuti finanziari</a>
</h6>
<div class="collapseable">
<p class="absatz ">Il versamento e la restituzione degli aiuti finanziari della Confederazione sono retti dalla legge del 5 ottobre 1990<sup><a href="#fn-d7e393" id="fnbck-d7e393">16</a></sup> sui sussidi.</p>
<div class="footnotes">
<p id="fn-d7e378"><sup><a href="#fnbck-d7e378">15</a></sup><sup></sup> Nuovo testo giusta il n. I dell’O del 1° mag. 2024, in vigore dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p>
<p id="fn-d7e393"><sup><a href="#fnbck-d7e393">16</a></sup><sup></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p>
</div>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b></a><sup><a href="#fn-d7e405" id="fnbck-d7e405">17</a></sup><a href="#art_25"> Condizioni e oneri cui sono vincolati gli aiuti finanziari</a>
</h6>
<div class="collapseable">
<p class="absatz ">L’UFT controlla che siano adempiuti gli oneri e rispettate le condizioni cui sono vincolati gli aiuti finanziari.</p>
<div class="footnotes"><p id="fn-d7e405"><sup><a href="#fnbck-d7e405">17</a></sup><sup></sup> Nuovo testo giusta il n. I dell’O del 1° mag. 2024, in vigore dal 1° lug. 2024 (<a href="https://fedlex.data.admin.ch/eli/oc/2024/198" target="_blank">RU <b>2024 </b>198</a>).</p></div>
</div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4:  Entrata in vigore</a>
</h1>
<div class="collapseable"><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2004.</p>
<p class="abstand1seite "></p>
</div></article></div></section></main>
</div></body>
</html>
