<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.81 --><p class="srnummer ">510.81 </p>
<h1 class="erlasstitel botschafttitel ">Ordinanza <br>concernente l’esenzione delle truppe dai dazi e dalle <br>imposte nell’ambito dello Statuto delle truppe del PPP</h1>
<p class="erlassdatum ">del 26 marzo 2003  (Stato 1° maggio 2007)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 150<i>a </i>capoverso 2 lettera c della legge militare del 3 febbraio 1995<sup><a href="#fn-d7e23" id="fnbck-d7e23">1</a></sup> (LM);<br>visti gli articoli 2 capoverso 2 e 130 della legge federale del 18 marzo 2005<sup><a href="#fn-d7e34" id="fnbck-d7e34">2</a></sup><br>sulle dogane (LD);<br>visto l’articolo 90 capoverso 1 della legge federale del 2 settembre 1999<sup><a href="#fn-d7e47" id="fnbck-d7e47">3</a></sup><br>concernente l’imposta sul valore aggiunto (LIVA);<br>visto l’articolo 12 capoverso 3 della legge federale del 21 giugno 1996<sup><a href="#fn-d7e59" id="fnbck-d7e59">4</a></sup> sull’imposizione degli autoveicoli (LIAut);<br>visto l’articolo 17 capoverso 1 lettera a delle legge federale del 21 giugno 1996<sup><a href="#fn-d7e70" id="fnbck-d7e70">5</a></sup> sull’imposizione degli oli minerali (LIOm);<br>in attuazione dell’articolo I della convenzione del 19 giugno 1995<sup><a href="#fn-d7e82" id="fnbck-d7e82">6</a></sup> tra gli Stati Parte del Trattato dell’Atlantico del Nord e gli altri Stati partecipanti al Partenariato per la pace relativa allo statuto delle loro forze (Statuto delle truppe del PPP) e dell’articolo XI capoversi 4 e 11 della convenzione del 19 giugno 1951 tra gli Stati Parte del Trattato dell’Atlantico del Nord relativa allo statuto delle loro forze<br>(Statuto delle truppe della NATO),<sup><a href="#fn-d7e93" id="fnbck-d7e93">7</a></sup></p>
<p class="man-template-verb ">ordina:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p>
<p id="fn-d7e47"><sup><a href="#fnbck-d7e47">3</a></sup><sup></sup> <a href="https://fedlex.data.admin.ch/eli/cc/2009/615" target="_blank">RS <b>641.20</b></a></p>
<p id="fn-d7e59"><sup><a href="#fnbck-d7e59">4</a></sup><sup></sup> <a href="https://fedlex.data.admin.ch/eli/cc/1996/3045_3045_3045" target="_blank">RS <b>641.51</b></a></p>
<p id="fn-d7e70"><sup><a href="#fnbck-d7e70">5</a></sup><sup></sup> <a href="https://fedlex.data.admin.ch/eli/cc/1996/3371_3371_3371" target="_blank">RS <b>641.61</b></a></p>
<p id="fn-d7e82"><sup><a href="#fnbck-d7e82">6</a></sup><sup></sup> <a href="https://fedlex.data.admin.ch/eli/cc/2003/428" target="_blank">RS <b>0.510.1</b></a></p>
<p id="fn-d7e93"><sup><a href="#fnbck-d7e93">7</a></sup><sup></sup> Nuovo testo giusta il n. 9 dell’all. 9 all’O del 1° nov. 2006 sulle dogane, in vigore dal  1° mag. 2007 (<a href="https://fedlex.data.admin.ch/eli/cc/2007/250" target="_blank">RS <b>631.01</b></a>).</p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"><p class="absatz ">La presente ordinanza disciplina l’esenzione dai dazi e da determinate imposte delle truppe di Stati partecipanti al Partenariato per la pace (truppe del PPP), dei membri di tali truppe e dei civili che li accompagnano.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Beneficiari</a>
</h6>
<div class="collapseable">
<p class="absatz "><sup>1</sup> Sono beneficiari ai sensi della presente ordinanza le truppe del PPP, i loro membri e i civili che li accompagnano.</p>
<p class="absatz "><sup>2</sup> Sono escluse dall’esenzione dai dazi e dalle imposte le persone di cittadinanza svizzera e quelle domiciliate in Svizzera.</p>
<p class="absatz "><sup>3</sup> Non hanno diritto all’esenzione dai dazi e dalle imposte ai sensi della presente <br>ordinanza i membri di truppe del PPP distaccati individualmente in Svizzera per un breve periodo di tempo.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Importazione esente da dazi e imposte di equipaggiamenti e di beni di sussistenza </a>
</h6>
<div class="collapseable">
<p class="absatz "><sup>1</sup> Le truppe del PPP possono importare provvisoriamente il loro equipaggiamento in franchigia di dazio.</p>
<p class="absatz "><sup>2</sup> Quantità ragionevoli di beni di sussistenza, di rifornimenti e di altre merci possono essere importate in franchigia di dazio nella misura in cui sono utilizzate esclusivamente dalle truppe del PPP, dai loro membri e dai civili che li accompagnano.</p>
<p class="absatz "><sup>3</sup> L’esenzione dai dazi comprende l’esenzione dall’imposta sul valore aggiunto e dall’imposta sugli autoveicoli.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Importazione esente da dazi e imposte di prodotti petroliferi</a>
</h6>
<div class="collapseable">
<p class="absatz "><sup>1</sup> Le merci di cui all’articolo 2 capoversi 1 e 2 LIOm importate in Svizzera e destinate all’uso in servizio di veicoli terrestri, aeromobili e imbarcazioni delle truppe del PPP che si trovano in Svizzera e dei civili che le accompagnano, sono esentate dai dazi.</p>
<p class="absatz "><sup>2</sup> L’esenzione dai dazi comprende l’esenzione dall’imposta sul valore aggiunto e dall’imposta sugli oli minerali.</p>
<p class="absatz "><sup>3</sup> La Direzione generale delle dogane disciplina la procedura.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Fornitura di prodotti petroliferi esente da imposte</a>
</h6>
<div class="collapseable"><p class="absatz ">Per i loro veicoli di servizio, le truppe del PPP che si trovano in Svizzera e i civili che le accompagnano hanno diritto al carburante per veicoli terrestri, aeromobili e imbarcazioni esente dall’imposta sugli oli minerali.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Procedura e condizioni<b> </b></a>
</h6>
<div class="collapseable">
<p class="absatz "><sup>1</sup> L’organo competente del Dipartimento federale della difesa, della protezione della popolazione e dello sport trasmette alla Direzione generale delle dogane, ai fini dell’esenzione dalle imposte ai sensi dell’articolo 5, un elenco delle persone responsabili per i veicoli di servizio delle truppe del PPP e dei civili che le accompagnano, indicando i singoli veicoli e la loro immatricolazione.</p>
<p class="absatz "><sup>2</sup> È concessa l’utilizzazione di carburante esente da imposte nella misura in cui:</p>
<dl>
<dt>a. </dt>
<dd>la persona beneficiaria è in possesso di una tessera per il carburante;</dd>
<dt>b. </dt>
<dd>il carburante serve a rifornire un veicolo che figura sull’elenco di cui al capoverso 1;</dd>
<dt>c. </dt>
<dd>il veicolo è utilizzato per scopi di servizio dalle truppe del PPP oppure dai civili che le accompagnano;</dd>
<dt>d. </dt>
<dd>il carburante è ottenuto presso depositi o stazioni di rifornimento designati dalla Direzione generale delle dogane.</dd>
</dl>
<p class="absatz "><sup>3</sup> L’Ufficio federale delle intendenze delle Forze terrestri rilascia tessere per il carburante limitate nel tempo.</p>
<p class="absatz "><sup>4</sup> La Direzione generale delle dogane, d’intesa con l’Ufficio federale delle intendenze delle Forze terrestri, disciplina la procedura, segnatamente nel caso di veicoli terrestri, aeromobili e imbarcazioni speciali.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 9 maggio 2003.</p>
<p class="abstand1seite "></p>
</div></article></main>
</div></body>
</html>
