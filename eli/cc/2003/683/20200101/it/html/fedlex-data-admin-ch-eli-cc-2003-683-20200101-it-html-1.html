<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-683-20200101-it-docx</title>
</head>
<body><div id="lawcontent">
<div id="preface">
<!--512.30 --><p class="srnummer ">512.30 </p>
<h1 class="erlasstitel botschafttitel ">Ordinanza <br>sull’attività fuori del servizio nelle società<br>militari e nelle associazioni militari mantello</h1>
<h2 class="erlasskurztitel ">(OASAM)</h2>
<p>del 26 novembre 2003 (Stato 1° gennaio 2020) (Stato 1° gennaio 2020)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 62 capoverso 3 e 150 capoverso 1 della legge militare<br>del 3 febbraio 1995<sup><a href="#fn-d6e25" id="fnbck-d6e25">1</a></sup>,</p>
<p>ordina:</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/oc/2003/683" target="_blank">RU <b>2003</b> 4719</a> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p><sup>1</sup> La presente ordinanza è applicabile all’attività volontaria fuori del servizio sostenuta dalla Confederazione in Svizzera e all’estero.</p>
<p><sup>2</sup> L’attività volontaria fuori del servizio comprende:</p>
<dl>
<dt>a. </dt>
<dd>l’istruzione di base generale;</dd>
<dt>b. </dt>
<dd>l’istruzione alla condotta e l’istruzione di stato maggiore;</dd>
<dt>c. </dt>
<dd>l’istruzione specialistica, le gare specialistiche e gli esami specialistici;</dd>
<dt>d. </dt>
<dd>l’informazione in materia di politica di sicurezza e di politica militare;</dd>
<dt>e. </dt>
<dd>le manifestazioni sportive militari fuori del servizio.<sup><a href="#fn-d6e74" id="fnbck-d6e74">2</a></sup>
</dd>
</dl>
<p><sup>3</sup> L’attività volontaria fuori del servizio ha luogo nelle società militari e nelle associazioni militari mantello riconosciute dalla Confederazione, nonché nelle società e nelle sezioni loro affiliate.</p>
<div class="footnotes"><p id="fn-d6e74"><sup><a href="#fnbck-d6e74">2</a></sup> Nuovo testo giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/747" target="_blank">RU <b>2019</b> 4313</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo</a>
</h6>
<div class="collapseable"> <p><sup>1</sup> L’attività volontaria fuori del servizio deve soddisfare le esigenze dell’esercito e adempiere, nell’interesse della difesa nazionale, gli scopi seguenti:</p>
<dl>
<dt>a. </dt>
<dd>mantenere le conoscenze di base e le conoscenze specialistiche militari;</dd>
<dt>b. </dt>
<dd>istruire e perfezionare la truppa e i quadri;</dd>
<dt>c. </dt>
<dd>trasmettere informazioni in materia di politica di sicurezza e di politica militare;</dd>
<dt>d. </dt>
<dd>promuovere le attitudini fisiche personali.</dd>
</dl>
<p><sup>2</sup> Nell’ambito dell’attività volontaria fuori del servizio sono incoraggiati anche l’idea di milizia, la camerateria e lo spirito di corpo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6e115" id="fnbck-d6e115">3</a></sup><a href="#art_3"> Vigilanza e controllo</a>
</h6>
<div class="collapseable"> <p>Il Dipartimento federale della difesa, della protezione della popolazione e dello sport (DDPS) assicura la vigilanza e il controllo sull’attività volontaria fuori del servizio sostenuta dalla Confederazione e svolta nelle società militari o nelle associazioni militari mantello riconosciute, nonché nelle società e nelle sezioni loro affiliate.</p>
<div class="footnotes"><p id="fn-d6e115"><sup><a href="#fnbck-d6e115">3</a></sup> Nuovo testo giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/747" target="_blank">RU <b>2019</b> 4313</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Moduli d’istruzione</a>
</h6>
<div class="collapseable"> <p>L’Aggruppamento Difesa sostiene le società militari e le associazioni militari mantello offrendo loro moduli d’istruzione o, se necessario, organizzandoli.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Sostegno</a>
</h6>
<div class="collapseable"> <p>L’attività volontaria fuori del servizio è sostenuta nella misura in cui corrisponde allo scopo di cui all’articolo 2, è stata autorizzata dall’Aggruppamento Difesa e non è indennizzata altrimenti.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Riconoscimento e compiti</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Società militari e associazioni militari mantello</a>
</h6>
<div class="collapseable"> <p><sup>1</sup> Il DDPS può riconoscere un’organizzazione come associazione militare mantello, se:<sup><a href="#fn-d6e160" id="fnbck-d6e160">4</a></sup></p>
<dl>
<dt>a. </dt>
<dd>ha la forma giuridica di un’associazione conformemente all’articolo 60 e seguenti del Codice civile<sup><a href="#fn-d6e174" id="fnbck-d6e174">5</a></sup>;</dd>
<dt>b. </dt>
<dd>lo scopo dell’associazione soddisfa le esigenze della presente ordinanza;</dd>
<dt>c. </dt>
<dd>ha un numero sufficiente di membri;</dd>
<dt>d. </dt>
<dd>esiste da almeno un anno;</dd>
<dt>e. </dt>
<dd>non ha scopi commerciali;</dd>
<dt>f. </dt>
<dd>i suoi interessi specifici non sono già tutelati da un associazione mantello o da una società riconosciute;</dd>
<dt>g. </dt>
<dd>dispone di una struttura organizzativa che copre l’intera Svizzera;</dd>
<dt>h. </dt>
<dd>fornisce prestazioni essenziali a favore delle sue società o sezioni.</dd>
</dl>
<p><sup>2</sup> Le associazioni militari mantello riconosciute (associazione mantello) coordinano le attività volontarie fuori del servizio svolte nelle loro società o sezioni.</p>
<p><sup>3</sup> Il DDPS può parimenti riconoscere società il cui scopo è conforme alle esigenze della presente ordinanza.</p>
<div class="footnotes">
<p id="fn-d6e160"><sup><a href="#fnbck-d6e160">4</a></sup> Nuovo testo giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/747" target="_blank">RU <b>2019</b> 4313</a>).</p>
<p id="fn-d6e174"><sup><a href="#fnbck-d6e174">5</a></sup> <a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Organizzazione mantello delle società militari e delle associazioni militari mantello</a>
</h6>
<div class="collapseable"> <p><sup>1</sup> Il DDPS riconosce un’associazione come organizzazione mantello delle società e delle associazioni mantello se:</p>
<dl>
<dt>a. </dt>
<dd>ha le forme giuridiche di un’associazione conformemente all’articolo 60 e seguenti del Codice civile<sup><a href="#fn-d6e224" id="fnbck-d6e224">6</a></sup>;</dd>
<dt>b. </dt>
<dd>è sostenuta dalla maggioranza delle società militari e delle associazioni militari mantello.</dd>
</dl>
<p><sup>2</sup> Tale associazione può assumere e sostenere il coordinamento tra le società e le associazioni mantello che le sono affiliate nonché con il DDPS.</p>
<div class="footnotes"><p id="fn-d6e224"><sup><a href="#fnbck-d6e224">6</a></sup> <i>RS <b>2104313</b></i></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Partecipazione</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritto di partecipazione</a>
</h6>
<div class="collapseable"> <p>Alle attività volontarie fuori del servizio possono partecipare:</p>
<dl>
<dt>a. </dt>
<dd>i militari, sempre che abbiano assolto l’istruzione di base generale in una scuola reclute;</dd>
<dt>b. </dt>
<dd>gli ex militari, sempre che abbiano assolto una scuola reclute;</dd>
<dt>c. </dt>
<dd>i cittadini svizzeri, a partire dall’anno in cui compiono 15 anni fino a quando hanno assolto l’istruzione di base generale in una scuola reclute, ma al più tardi fino all’anno in cui compiono 22 anni (giovani).</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Limitazioni per i giovani</a>
</h6>
<div class="collapseable"> <p><sup>1</sup> I giovani non possono partecipare a:</p>
<dl>
<dt>a. </dt>
<dd>attività con armi e munizioni, se non hanno ricevuto la pertinente istruzione;</dd>
<dt>b. </dt>
<dd>attività che richiedono un’istruzione militare specifica;</dd>
<dt>c. </dt>
<dd>attività all’estero.</dd>
</dl>
<p><sup>2</sup> Di regola non può essere organizzata alcuna attività volontaria fuori del servizio destinata unicamente ai giovani. Sono eccettuati i campionati nazionali per juniori.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Prestazioni della Confederazione</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Materiale dell’esercito, infrastruttura di proprietà della Confederazione, personale specializzato e buoni</a><sup><a href="#fn-d6e288" id="fnbck-d6e288">7</a></sup>
</h6>
<div class="collapseable"> <p><sup>1</sup> Nei limiti delle sue possibilità, il DDPS mette a disposizione il materiale dell’esercito, l’infrastruttura e il personale specializzato, se:</p>
<dl>
<dt>a. </dt>
<dd>ciò corrisponde al campo d’attività degli organizzatori;</dd>
<dt>b. </dt>
<dd>gli organizzatori hanno a disposizione personale adeguatamente istruito.</dd>
</dl>
<p><sup>2</sup> Il materiale dell’esercito, l’infrastruttura di proprietà della Confederazione e il personale specializzato vengono messi a disposizione gratuitamente. In occasione di impieghi a favore di terzi, gli organizzatori sono tenuti a pagare gli emolumenti conformemente all’ordinanza dell’8 novembre 2006<sup><sup><a href="#fn-d6e314" id="fnbck-d6e314">8</a></sup></sup> sugli emolumenti del DDPS.<sup><a href="#fn-d6e322" id="fnbck-d6e322">9</a></sup></p>
<p><sup>3</sup> I funzionari interessati e i partecipanti a attività fuori del servizio ricevono su richiesta un buono per il ritiro di un biglietto di seconda classe a metà prezzo per il viaggio di andata e ritorno dal luogo di domicilio al luogo in cui si tiene l’attività fuori del servizio.<sup><a href="#fn-d6e334" id="fnbck-d6e334">10</a></sup></p>
<p><sup>4</sup> Il DDPS disciplina i dettagli amministrativi concernenti la consegna di materiale dell’esercito.<sup><a href="#fn-d6e346" id="fnbck-d6e346">11</a></sup></p>
<div class="footnotes">
<p id="fn-d6e288"><sup><a href="#fnbck-d6e288">7</a></sup> Nuovo testo giusta il n. II 1 dell’O del 28 nov. 2014, in vigore dal 1° gen. 2015  (<a href="https://fedlex.data.admin.ch/eli/oc/2014/748" target="_blank">RU <b>2014</b> 4493</a>).</p>
<p id="fn-d6e314"><sup><a href="#fnbck-d6e314">8</a></sup> <a href="https://fedlex.data.admin.ch/eli/cc/2006/704" target="_blank">RS <b>172.045.103</b></a></p>
<p id="fn-d6e322"><sup><a href="#fnbck-d6e322">9</a></sup> Nuovo testo giusta il n. II 1 dell’O del 28 nov. 2014, in vigore dal 1° gen. 2015  (<a href="https://fedlex.data.admin.ch/eli/oc/2014/748" target="_blank">RU <b>2014</b> 4493</a>).</p>
<p id="fn-d6e334"><sup><a href="#fnbck-d6e334">10</a></sup> Introdotto dal n. II 1 dell’O del 28 nov. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/748" target="_blank">RU <b>2014</b> 4493</a>).</p>
<p id="fn-d6e346"><sup><a href="#fnbck-d6e346">11</a></sup> Introdotto dal n. II 1 dell’O del 28 nov. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/748" target="_blank">RU <b>2014</b> 4493</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Indennità finanziaria</a>
</h6>
<div class="collapseable"> <p><sup>1</sup> L’organizzazione e lo svolgimento dell’attività volontaria fuori del servizio autorizzata conformemente all’articolo 5 sono indennizzati annualmente dalla Confederazione nei limiti dei crediti stanziati.</p>
<p><sup>2</sup> Le indennità sono versate alle associazioni mantello riconosciute. Le società militari riconosciute che non dipendono da alcuna associazione mantello sono indennizzate direttamente.</p>
<p><sup>3</sup> Le indennità sono versate soltanto quando un’attività volontaria fuori del servizio autorizzata è stata organizzata in Svizzera.</p>
<p><sup>4</sup> Le indennità devono essere impiegate a favore dei membri delle società e delle associazioni mantello, nonché a favore delle società e delle sezioni loro affiliate.</p>
<p><sup>5</sup> Le indennità sono calcolate in base al numero:</p>
<dl>
<dt>a. </dt>
<dd>dei membri, aventi diritto di partecipare conformemente all’articolo 8, delle società e delle associazioni mantello riconosciute, nonché delle società e delle sezioni loro affiliate;</dd>
<dt>b.  </dt>
<dd>dei militari che partecipano all’attività volontaria fuori del servizio, tenendo conto dell’importanza relativa dei differenti settori d’attività.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Materiale privato e autoveicoli civili</a>
</h6>
<div class="collapseable"> <p><sup>1</sup> Per il materiale privato impiegato non è versata alcuna indennità.</p>
<p><sup>2</sup> La Confederazione non si assume alcuna responsabilità per la perdita, la sostituzione o la riparazione di oggetti privati dell’equipaggiamento sportivo e di gara o di altro materiale privato.</p>
<p><sup>3</sup> L’impiego di veicoli civili avviene a spese e a rischio delle società e delle associazioni mantello riconosciute, nonché delle società e delle sezioni loro affiliate.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Assicurazioni</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Assicurazione infortuni</a>
</h6>
<div class="collapseable"> <p><sup>1</sup> I militari e gli ex militari che partecipano a un’attività volontaria fuori del servizio autorizzata o a un modulo d’istruzione conformemente all’articolo 4, sono assicurati presso l’assicurazione militare contro le conseguenze di danni alla salute.</p>
<p><sup>2</sup> I giovani che partecipano a un’attività volontaria fuori del servizio autorizzata o a un modulo d’istruzione conformemente all’articolo 4, devono essere assicurati contro gli infortuni nella misura in cui sussiste un rischio d’infortunio.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Assicurazione responsabilità civile</a>
</h6>
<div class="collapseable"> <p>Chi organizza un’attività volontaria fuori del servizio conformemente alla presente ordinanza deve, se sussiste un rischio d’infortunio o di responsabilità civile, assicurarsi contro le pretese in materia di responsabilità civile.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Misure amministrative</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Misure contro le società, le associazioni mantello e i loro membri</a>
</h6>
<div class="collapseable"> <p><sup>1</sup> Il DDPS può revocare il riconoscimento alle società e alle associazioni mantello, riconosciute conformemente all’articolo 6 della presente ordinanza, che non si sottomettono alle prescrizioni della presente ordinanza o alle disposizioni dell’autorità di vigilanza.</p>
<p><sup>2</sup> L’Aggruppamento Difesa può prendere misure nei confronti delle società e delle associazioni mantello, nonché delle società e sezioni loro affiliate, che si oppongono alle istruzioni o la cui direzione amministrativa o tecnica, a più riprese, ha dovuto essere oggetto di reclami. Esso può:</p>
<dl>
<dt>a. </dt>
<dd>trattenere o revocare le prestazioni della Confederazione;</dd>
<dt>b. </dt>
<dd>non mettere più a disposizione il materiale dell’esercito e l’infrastruttura;</dd>
<dt>c. </dt>
<dd>fornire le munizioni soltanto contro pagamento anticipato o non fornirle più;</dd>
<dt>d. </dt>
<dd>non autorizzare più le attività.</dd>
</dl>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Misure contro l’organizzazione mantello</a>
</h6>
<div class="collapseable"> <p>Il DDPS può revocare il riconoscimento all’organizzazione mantello conformemente all’articolo 7 della presente ordinanza, se quest’ultima non si attiene alle prescrizioni della presente ordinanza.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: ...</a>
</h1>
<div class="collapseable"><article id="art_17_e"><a name="a17e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17_e"><b>Art. 17 </b>e<b> 18</b></a><sup><a href="#fn-d6e468" id="fnbck-d6e468">12</a></sup>
</h6>
<div class="collapseable"><div class="footnotes"><p id="fn-d6e468"><sup><a href="#fnbck-d6e468">12</a></sup> Abrogati dal n. II 36 dell’O dell’8 nov. 2006 concernente l’adeguamento di ordinanze del Consiglio federale alla revisione totale dell’organizzazione giudiziaria federale, con effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p></div></div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Esecuzione</a>
</h6>
<div class="collapseable"> <p>Il DDPS è incaricato dell’esecuzione della presente ordinanza.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Diritto previgente: abrogazione</a>
</h6>
<div class="collapseable"> <p>L’ordinanza del 7 dicembre 1998<sup><a href="#fn-d6e499" id="fnbck-d6e499">13</a></sup> sull’istruzione fuori del servizio nelle società militari e nelle associazioni militari mantello è abrogata.</p>
<div class="footnotes"><p id="fn-d6e499"><sup><a href="#fnbck-d6e499">13</a></sup> [<a href="https://fedlex.data.admin.ch/eli/oc/1999/182" target="_blank">RU <b>1999</b> 1323</a>]</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2004.</p>
</div></article>
</div></section></main>
</div></body>
</html>
