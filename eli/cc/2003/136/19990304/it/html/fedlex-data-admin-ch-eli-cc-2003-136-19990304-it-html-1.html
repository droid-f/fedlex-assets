<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2003-136-19990304-it-docx-1</title>
</head>
<body><div id="lawcontent">
<div id="preface">
<!--0.783.595.14 --><p class="srnummer">0.783.595.14 </p>
<p> RU <b>2003</b> 684</p>
<h1 class="erlasstitel">Scambio di note del 4 marzo 1999</h1>
<p>tra il Consiglio federale svizzero e il Governo del Principato <br>del Liechtenstein relativo all’abrogazione della Convenzione <br>del 9 gennaio 1978 e dell’Accordo del 2 novembre 1994 <br>sulle poste e le telecomunicazioni e relativo alla cooperazione futura <br>negli ambiti della posta, del trasporto di viaggiatori, <br>delle telecomunicazioni e della radiotelevisione</p>
<?del-struct abstand18pt><p>Entrato in vigore il 4 marzo 1999</p>
<p> (Stato 4  marzo 1999)</p>
</div>
<div id="preamble">
<p><i>Traduzione</i><sup><a href="#fn-d6e38">1</a></sup></p>
<p></p>
<div class="table"><table border="1"><tr>
<td><p>Dipartimento federale<br>degli affari esteri</p></td>
<td>
<p>Berna, 4 marzo 1999</p>
<p></p>
<p>Ambasciata del<br>Principato del Liechtenstein</p>
<p>Berna</p>
</td>
</tr></table></div>
<p>Il Dipartimento federale degli affari esteri presenta i suoi complimenti all’Amba­sciata del Principato del Liechtenstein e ha l’onore di confermare la ricevuta della sua nota del 4 marzo 1999, del tenore seguente:</p>
<p>«Con riferimento ai lavori preparatori nel quadro della Commissione mista istituita conformemente all’accordo del 2 novembre 1994<sup><a href="#fn-d6e64">2</a></sup> tra il Principato del Liechtenstein e la Confederazione svizzera, relativo alla Convenzione del 9 gennaio 1978<sup><a href="#fn-d6e75">3</a></sup> concernente lo svolgimento dei servizi delle poste e delle telecomunicazioni nel Principato del Liechtenstein da parte dell’Azienda svizzera delle poste, dei telefoni e dei telegrafi (Convenzione sulle poste e le telecomunicazioni) e con riferimento ai colloqui bilaterali degli esperti relativi all’abrogazione della Convenzione sulle poste e le telecomunicazioni in seguito alla liberalizzazione del settore delle poste e delle telecomunicazioni nei due Stati contraenti, l’Ambasciata del Principato del Liechtenstein ha l’onore di comunicare al Dipartimento federale degli affari esteri quanto segue:</p>
<p>Il Governo del Principato del Liechtenstein, preso atto dei progetti e delle raccomandazioni riguardanti convenzioni e accordi espressi dalla Commissione mista precedentemente menzionata e dagli esperti delle due parti, ha l’onore di proporre al Consiglio federale svizzero di abrogare di comune accordo per il 31 marzo 1999 la Convenzione sulle poste e le telecomunicazioni, compreso l’accordo del 2 novembre 1994.</p>
<p>Contemporaneamente, il Governo del Principato del Liechtenstein propone al Consiglio federale svizzero di proseguire dal 1° aprile 1999 la consolidata cooperazione bilaterale nei settori della posta, del trasporto viaggiatori, delle telecomunicazioni e della radiotelevisione sulla base dei seguenti nuovi principi:</p>
<dl>
<dt>1. </dt>
<dd>nei settori della posta e del trasporto viaggiatori mediante una convenzione separata tra il Governo del Principato del Liechtenstein e la Posta Svizzera concernente lo svolgimento a tempo determinato dei servizi di posta e di trasporto viaggiatori nel Principato del Liechtenstein; nell’ambito di questi servizi sono applicabili le prescrizioni legali svizzere valide nel Principato in base alla Convenzione sulle poste e le telecomunicazioni nonché le con­venzioni e gli accordi conclusi tra la Svizzera e gli Stati terzi (allegati I e II della Convenzione sulle poste e le telecomunicazioni), per l’estensione e la durata stabiliti nella convenzione. La convenzione sarà sostituita da accordi tra la <i>Liechtensteinische Post AG</i> o la <i>Liechtenstein Bus Anstalt</i> e la Posta Svizzera;</dd>
<dt>2. </dt>
<dd>nel settore del trasporto viaggiatori, mediante un accordo separato tra il Governo del Principato del Liechtenstein e il Consiglio federale svizzero relativo ai trasporti transfrontalieri stradali di viaggiatori;</dd>
<dt>3. </dt>
<dd>nel settore delle telecomunicazioni, mediante una convenzione separata tra il Governo del Principato del Liechtenstein e il Consiglio federale svizzero concernente la cooperazione in materia di regolamentazione nel settore delle telecomunicazioni (ferma restando la necessità di stipulare, non appena nel Principato del Liechtenstein saranno creati i presupposti, un accordo di coope­razione in materia di limitazione delle telecomunicazioni in situazioni eccezionali);</dd>
<dt>4. </dt>
<dd>nel settore radiotelevisivo, mediante scambio di note separato sull’applica­zione reciproca tra la Svizzera e il Principato del Liechtenstein delle normative in materia di pubblicità e sponsorizzazione stabilite dalla Convenzione europea del 5 maggio 1989<sup><a href="#fn-d6e129">4</a></sup> sulla televisione transfrontaliera (art. 11–18), relative al settore televisivo e, <i>mutatis mutandis</i>, a quello radiofonico.</dd>
</dl>
<p>In caso di approvazione di quanto precede da parte del Consiglio federale svizzero, la presente nota e la risposta da parte svizzera assumono valore di accordo tra i due Governi finalizzato all’abrogazione il 31 marzo 1999 della Convenzione sulle poste e le telecomunicazioni, compreso l’accordo del 2 novembre 1994, e alla stipula di nuove normative conformemente ai paragrafi 1–4 summenzionati. Tali normative entreranno in vigore il 1° aprile 1999 (par. 1 e 3) o saranno applicate in forma provvisoria a partire dalla stessa data (par. 2 e 4).</p>
<p>L’Ambasciata del Principato del Liechtenstein coglie quest’occasione per esprimere al Dipartimento federale degli affari esteri la sua massima stima.»</p>
<p>Il Dipartimento federale degli affari esteri ha l’onore di comunicare al Governo del Principato del Liechtenstein il benestare del Consiglio federale svizzero su quanto precedentemente indicato e coglie l’occasione per rinnovare all’Ambasciata del Principato del Liechtenstein i sensi della sua alta considerazione.</p>
<p></p>
<div class="footnotes">
<p id="fn-d6e38"><sup>1</sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d6e64"><sup>2</sup> [<a href="https://fedlex.data.admin.ch/eli/oc/1995/3845_3845_3845">RU <b>1995</b> 3845</a>]</p>
<p id="fn-d6e75"><sup>3</sup> [<a href="https://fedlex.data.admin.ch/eli/oc/1979/25_25_25">RU <b>1979 </b>25</a>, <b></b><a href="https://fedlex.data.admin.ch/eli/oc/1995/3843_3843_3843"><b>1995</b> 3843</a>, <b></b><a href="https://fedlex.data.admin.ch/eli/oc/1998/2533_2533_2533"><b>1998</b> 2533</a>]</p>
<p id="fn-d6e129"><sup>4</sup> <a href="https://fedlex.data.admin.ch/eli/cc/1989/1877_1877_1877">RS <b>0.784.405</b></a></p>
</div>
</div>
</div></body>
</html>
