<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.784.409.514.1 --><p class="srnummer ">0.784.409.514.1 </p>
<p class="ref "> RU <b>2003</b> 707</p>
<h1 class="erlasstitel botschafttitel ">Scambio di note del 15 marzo 1999<br>tra il Consiglio federale svizzero e il <br>Governo del Principato del Liechtenstein <br>relativo all’applicazione delle normative in materia di pubblicità e sponsorizzazione nel settore radiotelevisivo</h1>
<p class="erlasssubtitel ">Applicato provvisoriamente dal 1° aprile 1999<br>Entrato in vigore definitivamente mediante scambio di note il 23 aprile 1999</p>
<p class="erlassdatum "> (Stato 8  aprile 2003)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e30" id="fnbck-d7e30">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p class="man-template-tab-krpr ">Dipartimento federale<br>degli affari esteri</p></td>
<td><p class="man-template-tab-krpr ">Berna, 15 marzo 1999</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ambasciata del<br>Principato del Liechtenstein</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Berna</p></td>
</tr>
</table></div>
<?del-struct abstand18pt><p class="absatz ">Il Dipartimento federale degli affari esteri presenta i suoi complimenti all’Ambasciata del Principato del Liechtenstein e ha l’onore di confermare la ricevuta della sua nota del 15 marzo 1999, del tenore seguente:</p>
<?del-struct abstand4pt><p class="absatz ">«Con riferimento all’intesa reciproca, menzionata nel paragrafo 4 dello scambio di note del 4 marzo 1999<sup><a href="#fn-d7e73" id="fnbck-d7e73">2</a></sup> relativo all’abrogazione della Convenzione sulle poste e le telecomunicazioni<sup><a href="#fn-d7e82" id="fnbck-d7e82">3</a></sup> e riguardante l’applicazione delle normative in materia di pubblicità e di sponsorizzazione nel settore radiotelevisivo, e considerando che, anche in seguito all’abrogazione della Convenzione sulle poste e le telecomunicazioni, permangono in entrambi i Paesi le condizioni quadro unitarie relative ai settori pubblicità e sponsorizzazione, l’Ambasciata del Principato del Liechtenstein ha l’onore di proporre al Dipartimento federale degli affari esteri quanto segue:</p>
<p class="absatz ">Nel settore radiotelevisivo sono applicate nelle relazioni reciproche tra la Svizzera e il Principato del Liechtenstein le normative in materia di pubblicità e sponsorizzazione della Convenzione europea del 5 maggio 1989<sup><a href="#fn-d7e111" id="fnbck-d7e111">4</a></sup> sulla televisione transfrontaliera (articoli 11–18) sia nel settore televisivo, sia, mutatis mutandis, nel settore radiofonico. Tale regolamentazione ha durata illimitata e può essere abrogata dalle due parti con un preavviso di tre mesi.</p>
<p class="absatz ">In caso di approvazione di quanto precede da parte del Consiglio federale svizzero, la presente nota e la risposta da parte svizzera costituiscono un accordo tra i due Governi.</p>
<p class="absatz ">Il presente accordo è applicato provvisoriamente dal 1° aprile 1999. Esso entrerà in vigore non appena le parti si saranno comunicate la conclusione dei procedimenti di diritto interno necessari alla sua entrata in vigore.</p>
<p class="absatz ">L’Ambasciata del Principato del Liechtenstein coglie l’occasione per esprimere al Dipartimento federale degli affari esteri la sua massima stima.»</p>
<?del-struct abstand4pt><?del-struct abstand4pt><p class="absatz ">Il Dipartimento federale degli affari esteri ha l’onore di comunicare al Governo del Principato del Liechtenstein il benestare del Consiglio federale svizzero su quanto precedentemente indicato e coglie l’occasione per rinnovare all’Ambasciata del Principato del Liechtenstein i sensi della sua alta considerazione.</p>
<div class="footnotes">
<p id="fn-d7e30"><sup><a href="#fnbck-d7e30">1</a></sup><sup></sup> Il testo originale è pubblicato sotto  lo stesso numero nell’ediz. ted. della presente Raccolta.</p>
<p id="fn-d7e73"><sup><a href="#fnbck-d7e73">2</a></sup><sup></sup> <i>RS <b>0783.595.14</b></i></p>
<p id="fn-d7e82"><sup><a href="#fnbck-d7e82">3</a></sup><sup></sup> [<a href="https://fedlex.data.admin.ch/eli/oc/1979/25_25_25" target="_blank">RU <b>1979 </b>25</a>, <b></b><a href="https://fedlex.data.admin.ch/eli/oc/1995/3843_3843_3843" target="_blank"><b>1995</b> 3843</a>,<b> </b><a href="https://fedlex.data.admin.ch/eli/oc/1998/2533_2533_2533" target="_blank"><b>1998</b> 2533</a>, <b></b><a href="https://fedlex.data.admin.ch/eli/oc/2003/136" target="_blank"><b>2003</b> 684</a>]</p>
<p id="fn-d7e111"><sup><a href="#fnbck-d7e111">4</a></sup><sup></sup> <a href="https://fedlex.data.admin.ch/eli/cc/1989/1877_1877_1877" target="_blank">RS <b>0.784.405</b></a></p>
</div>
</div></div>
</div></body>
</html>
