<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.345--><p class="srnummer ">0.741.619.345</p>
<p class="ref "> RU <b>1981</b> 518</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Finlandia<br>concernente i trasporti internazionali su strada</h1>
<p class="erlasssubtitel ">Conchiuso il 16 gennaio 1980<br>Entrato in vigore con scambio di note il 28 maggio 1981</p>
<p class="erlassdatum "></p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Finlandia,</p>
<p class="absatz ">animati dal desiderio di facilitare i trasporti su strada di persone e di merci tra i due Paesi e in transito sul loro territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"><p class="absatz ">Le disposizioni del presente accordo sono applicabili ai trasporti di persone e di merci eseguiti a mezzo di veicoli immatricolati nel territorio di una delle due Parti contraenti, tra il territorio di queste o in transito sul loro territorio.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable">
<p class="absatz ">l.  Il termine «vettore» designa una persona fisica o giuridica che, in Svizzera oppure in Finlandia, ha diritto di eseguire trasporti di persone o di merci su strada conformemente alle disposizioni legali in vigore nel suo Paese.</p>
<p class="absatz ">2.  il termine «veicolo» designa un veicolo stradale a propulsione meccanica, come anche, se dei caso, il suo rimorchio o semi‑rimorchio, destinati al trasporto: a) di più di 8 persone sedute, non compreso il conducente, b) di merci.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporti di persone</a>
</h6>
<div class="collapseable">
<p class="absatz ">1.  I trasporti di persone che adempiono le condizioni seguenti sono esenti da autorizzazione:</p>
<dl>
<dt>a) </dt>
<dd>trasporto delle medesime persone con lo stesso veicolo durante un intero viaggio i cui punti di partenza e di arrivo sono situati nel paese di immatricolazione del veicolo, in quanto nessuna persona sia caricata o deposta lungo il percorso o a fermate fuori del detto Paese (circuito a porte chiuse); o</dd>
<dt>b) </dt>
<dd>trasporto di un gruppo di persone da un luogo situato nel Paese di immatricolazione del veicolo ad un luogo situato nel territorio dell’altra Parte contraente, in quanto il veicolo lasci a vuoto questo territorio; o</dd>
<dt>c) </dt>
<dd>altri trasporti di persone, diversi da quelli menzionati alla lettera a), in transito sul territorio dell’altra Parte contraente, sempreché detti trasporti non abbiano carattere regolare.</dd>
</dl>
<p class="absatz ">2.  I trasporti di persone non previsti nel capoverso 1) sottostanno ad autorizzazione secondo il diritto nazionale delle Parti contraenti.</p>
<p class="absatz ">3.  In occasione di un transito a vuoto, il vettore dovrà giustificare che attraversa a vuoto il territorio dell’altra Parte contraente.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporti di merci</a>
</h6>
<div class="collapseable">
<p class="absatz ">1.  Previa autorizzazione, il vettore di una Parte contraente ha il diritto d’importare temporaneamente un veicolo vuoto o carico sul territorio dell’altra Parte contraente, per il transito di merci:</p>
<dl>
<dt>a) </dt>
<dd>da un punto qualsiasi sul territorio di una Parte contraente a un qualsiasi punto sul territorio dell’altra Parte contraente; e</dd>
<dt>b) </dt>
<dd>in transito sui territori di quest’altra Parte.</dd>
</dl>
<p class="absatz ">2.  Sono esenti da autorizzazione:</p>
<dl>
<dt>a) </dt>
<dd>i trasporti di merci con autoveicoli il cui peso complessivo autorizzato, con i rimorchi, non supera le 6 tonnellate oppure il cui carico utile autorizzato, compreso quello dei rimorchi, non supera le 3,5 tonnellate;</dd>
<dt>b) </dt>
<dd>i trasporti per conto proprio (non rimunerati; la merce è trasportata dal fabbricante o dal commerciante, con veicoli propri);</dd>
<dt>c) </dt>
<dd>i trasporti postali;</dd>
<dt>d) </dt>
<dd>i trasporti di aeromerce in caso di dirottamento dei servizi aerei;</dd>
<dt>e) </dt>
<dd>i traslochi;</dd>
<dt>f) </dt>
<dd>i trasporti di oggetti destinati a fiere e a esposizioni;</dd>
<dt>g) </dt>
<dd>i trasporti di oggetti e di opere d’arte;</dd>
<dt>h) </dt>
<dd>i trasporti di materiale, di accessori e di animali destinati o provenienti da manifestazioni teatrali, musicali, cinematografiche, sportive, da circhi, fiere o kermesse, nonché quelli destinati alle registrazioni radiofoniche, alle riprese cinematografiche o televisive;</dd>
<dt>i) </dt>
<dd>i trasporti di animali vivi (eccettuato il bestiame destinato al macello);</dd>
<dt>j) </dt>
<dd>i trasporti di feretri;</dd>
<dt>k) </dt>
<dd>i trasporti destinati all’aiuto in caso di catastrofe;</dd>
<dt>l) </dt>
<dd>l’entrata a vuoto di<dl>
<dt>– </dt>
<dd>veicoli di ricambio;</dd>
<dt>– </dt>
<dd>veicoli destinati al trasporto di veicoli avariati;</dd>
<dt>– </dt>
<dd>veicoli per il rimorchio e per l’assistenza meccanica come anche i trasporti di veicoli avariati.</dd>
</dl>
</dd>
</dl>
<p class="absatz ">3.<sup><a href="#fn-d7e160" id="fnbck-d7e160">2</a></sup>  Le autorità competenti delle Parti contraenti possono convenire che queste ultime rinuncino temporaneamente a esercitare, reciprocamente, il loro diritto all’applicazione della procedura d’autorizzazione prevista nel numero 1 del presente articolo.</p>
<div class="footnotes"><p id="fn-d7e160"><sup><a href="#fnbck-d7e160">2</a></sup><sup></sup> Introdotto dallo scambio di note del 21/28 dic. 1990 (<a href="https://fedlex.data.admin.ch/eli/oc/1991/620_620_620" target="_blank">RU <b>1991</b> 620</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Applicazione del diritto nazionale</a>
</h6>
<div class="collapseable"><p class="absatz ">In tutti i casi non regolati dal presente accordo, i vettori ed i conducenti di veicoli di una Parte contraente che si trovano sul territorio dell’altra Parte contraente sono tenuti a rispettare le disposizioni delle leggi e dei regolamenti di quest’ultima.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Trasporti interni e con Paesi terzi</a>
</h6>
<div class="collapseable">
<p class="absatz ">1.  Nessuna disposizione del presente accordo dà diritto a un vettore di una Parte contraente di caricare persone o merci nel territorio dell’altra Parte contraente per effettuarne il trasporto all’interno del medesimo territorio.</p>
<p class="absatz ">2.  Il vettore di una Parte contraente non ha diritto di caricare persone o merci</p>
<dl>
<dt>a) </dt>
<dd>in un Paese terzo per trasportarli sul territorio dell’altra Parte contraente; o</dd>
<dt>b) </dt>
<dd>nel territorio dell’altra Parte contraente per trasportarli in un Paese terzo, salvo autorizzazione speciale scritta, rilasciata dall’autorità competente dell’altra Parte contraente.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Peso e dimensioni dei veicoli</a>
</h6>
<div class="collapseable"><p class="absatz ">Riguardo al peso e alle dimensioni dei veicoli, le Parti contraenti si obbligano a non applicare ai veicoli immatricolati nell’altra Parte contraente condizioni più restrittive rispetto a quelle d’immatricolazione propria.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Infrazioni</a>
</h6>
<div class="collapseable">
<p class="absatz ">1.  Le autorità competenti delle Parti contraenti provvedono affinché i vettori rispettino le disposizioni del presente accordo.</p>
<p class="absatz ">2.  I vettori e i conducenti di veicoli, che sul territorio dell’altra Parte contraente avessero commesso infrazioni alle disposizioni del presente accordo o di leggi o regolamenti sui trasporti stradali o sulla circolazione stradale in vigore in tale territorio, possono, a richiesta delle competenti autorità di questo paese, incorrere nelle misure seguenti, da adottarsi dalle autorità del Paese in cui è immatricolato il veicolo:</p>
<dl>
<dt>a) </dt>
<dd>avvertimento;</dd>
<dt>b) </dt>
<dd>soppressione a titolo momentaneo, parziale o totale del diritto di effettuare trasporti sul territorio della Parte contraente in cui è stata commessa l’infrazione.</dd>
</dl>
<p class="absatz ">3.  Lautorità che ha adottato una tale misura ne informerà l’autorità competente dell’altra Parte contraente.</p>
<p class="absatz ">4.  Sono riservate le sanzioni che possono essere applicate in virtù del diritto nazionale dai tribunali o dalle autorità competenti della Parte contraente, sul territorio della quale tali infrazioni sono state commesse.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Autorità competenti</a>
</h6>
<div class="collapseable"><p class="absatz ">Le Parti contraenti si annunciano reciprocamente le autorità incaricate dell’applicazione del presente accordo. Queste autorità corrispondono direttamente tra loro.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Norme d’applicazione</a>
</h6>
<div class="collapseable">
<p class="absatz ">Le autorità competenti delle Parti contraenti si accorderanno sui particolari attenenti all’applicazione del presente accordo, a mezzo di un protocollo<sup><a href="#fn-d7e253" id="fnbck-d7e253">3</a></sup> e di un protocollo aggiuntivo allestiti simultaneamente all’accordo.</p>
<div class="footnotes"><p id="fn-d7e253"><sup><a href="#fnbck-d7e253">3</a></sup><sup></sup> Non pubblicato nella RU. Può essere consultato presso l’Ufficio federale dei trasporti.</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Commissione mista</a>
</h6>
<div class="collapseable"><p class="absatz ">L’autorità competente di una delle Parti contraenti può chiedere la convocazione di una commissione mista composta di rappresentanti delle due Parti contraenti per trattare questioni derivanti dall’applicazione del presente accordo; questa commissione è competente per modificare il protocollo aggiuntivo menzionato all’articolo 10. La suddetta commissione si riunirà alternativamente sul territorio di ogni Parte contraente.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Applicazione al Principato del Liechtenstein</a>
</h6>
<div class="collapseable">
<p class="absatz ">Conformemente alla richiesta del Principato del Liechtenstein, l’accordo estende i suoi effetti ai vettori di questo Paese, finché lo stesso resterà legato alla Confederazione Svizzera da un trattato d’unione doganale<sup><a href="#fn-d7e280" id="fnbck-d7e280">4</a></sup>.</p>
<div class="footnotes"><p id="fn-d7e280"><sup><a href="#fnbck-d7e280">4</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Entrata in vigore e validità</a>
</h6>
<div class="collapseable">
<p class="absatz ">1.  Il presente accordo entra in vigore il trentesimo giorno dopo che le Parti contraenti si saranno notificate per scritto di essersi conformate alle prescrizioni costituzionali per la conclusione e la messa in vigore del presente accordo nei rispettivi territori.</p>
<p class="absatz ">2.  Laccordo è conchiuso per durata indeterminata; può essere disdetto da ciascuna Parte contraente per la fine d’un anno civile, con un preavviso scritto di almeno tre mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, debitamente autorizzati dai loro Governi rispettivi, hanno firmato il presente accordo.</p>
<p class="absatz ">Fatto a Helsinki, il 16 gennaio 1980, in due esemplari originali, nelle lingue francese e finlandese, i due testi facenti parimente fede.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il<br>Governo della Finlandia:</p></td>
</tr>
<tr>
<td><p class="unterschriften ">Hans Müller</p></td>
<td><p class="unterschriften ">Matti Tuovinen</p></td>
</tr>
</table></div>
<p class="absatz "></p>
<p class="abstand1seite "></p>
</div></section></main>
</div></body>
</html>
